
<center>הכרה של מכשור בביו-חומרים</center>
**<center>מספר קבוצה: 32</center>**

| שם מלא     | ת.ז       |
| ---------- | --------- |
| מיטל סבטן  | 206391807 |
| נועם פחימה | 314942962 |


 --- 
 1. רשימת החומרים בניסוי ואמצעי בטיחות:
- טריפסין (*Trypsin*): אנזים שמוגדר בדרך כלל כבטוח בריכוזים רגילים במעבדה, אך עלול לגרום לגירוי בעור, בעיניים ובדרכי הנשימה בחשיפה ישירה. לכן, תמיד יש לעבוד עם כפפות, משקפי מגן וביגוד ארוך במגע עם החומר. 
- צבע *Trypan Blue*: צבע בעל פוטנציאל מסרטן שעלול לגרום לגירוי בעור, בעיניים ובמערכת הנשימה. יש לעבוד עם כפפות, בגדים אטומים, משקפי מגן ולעבוד תחת מנדף כדי למנוע מגע ישיר.
- צבע *Coomassie Blue*: צבע דליק ומסוכן שיכול לגרום לגירוי בעור, בנשימה ובעיניים. יש להשתמש באמצעי מיגון מתאימים כמו כפפות, ביגוד מגן ומשקפי מגן ולשמור על עבודה במקום מרוחק ממקורות חום או אש.
- מדיום גידול *DMEM*: מדיום גידול שאינו מסוכן בדרך כלל, אך במגע ישיר עלול לגרום לגירוי בעור ובעיניים. חשוב להשתמש בכפפות כדי להימנע מחשיפה ישירה לאור ולהרכיב משקפי מגן במידת הצורך. במקרה של מגע עם העור, יש לשטוף היטב במים ובסבון. במקרה של מגע עם העיניים, יש לשטוף מיד במים זורמים במשך לפחות 15 דקות ולפנות לבדיקה רפואית במידת הצורך.
- חלבון *BSA*: חלבון שאינו מסוכן אך עלול לגרום לגירוי בדרכי הנשימה. יש להיזהר ולהימנע ממגע ישיר באבקה. במקרה של מגע ישיר, יש לשטוף את האזור תחת מים זורמים.
- תמיסת *PBS*: תמיסת שטיפה שעלולה לגרום לגירוי חמור בעיניים. יש להימנע ממגע ישיר על ידי שימוש במשקפי מגן ובאמצעי מיגון נוספים. לאחר העבודה חשוב לשטוף ידיים היטב. במקרה של חשיפה לעיניים, יש לשטוף אותן בעמדת שטיפת עיניים ייעודית תחת מים זורמים לפחות רבע שעה ולפנות לרופא.
- תמיסת *FBS*: סרום שאינו מוגדר כחומר מסוכן, אך בכל מקרה יש לעבוד עמו בזהירות ובשמירה על כללי הבטיחות הבסיסיים.
2. טריפסין הוא אנזים מפרק חלבונים (פרוטאז) שמקורו בלבלב. המסייע לניתוק תאים מהמשטח שבו הם גדלים על ידי פירוק חלבוני אדהזיה. הוא חותך קשרים פפטידיים בעיקר אחרי חומצות אמינו כמו ליזין וארגינין [1], ומאפשר ניתוק תאים מהמשטח עליו הם גדלים. תאים מעוגנים לקרקעית צלחת גידול באמצעות חלבוני אדהזיה והטריפסין מפרק חלבונים אלו ובכך מאפשר את שחרור התאים להעברה או פיצול [2].
3.  הצבע Trypan Blue משמש להערכת חיות תאים בתרבית. תאים חיים בעלי קרום תקין אינם סופגים את הצבע (החומר אינו חודר תאים בעלי קרום תקין) ויישארו שקופים תחת מיקרוסקופ [2] בעוד שתאים מתים עם קרום פגום יספגו את הצבע ויצבעו בכחול. כך ניתן לחשב את אחוז החיות בתרבית.
4. תרבית תאים היא גידול של תאים שמקורם באורגניזם חי, הגדלים בסביבה מבוקרת במעבדה (מחוץ לאורגניזם) [2]. בתנאי תרבית רגילים, רוב התאים יתחלקו מספר מחזורי חיים וימותו אחריהם. לעומת זאת, קווי תאים הם תאים שעברו מניפולציות ביולוגיות או סלקציה, והם מסוגלים להתחלק זמן רב ואף ללא הגבלת זמן, כל עוד נשמרים התנאים המתאימים [3].
---

5. מקורות תאים:
א. *Human Dermal Fibroblasts (HNDF):* פיברובלסטים שמקורם בשכבת הדרמיס של העור. תאים אלו אחראים לייצור ושימור המטריצה החוץ-תאית (ECM), תורמים לריפוי פצעים ומשמרים את יציבות רקמת החיבור [2].
ב. *HEK (Human Embryonic Kidney cells):* קו תאים שמקורו בתאי כליה עובריים. תאים אלו משמשים לייצור חלבונים ממברנליים ובפיתוח בדיקות גנטיות ואנטי-ויראליות. בזכות יכולתם להתחלק במהירות וקלות העבודה איתם, הם מהווים כלי חשוב להנדסה גנטית ולפיתוח טיפולים תרופתיים חדשניים [2].
ג. *j774:* קו תאים שמקורו ממקרופאג'ים מעכברות חולות מיימת. תאים אלו משמשים לחקר פעילות מערכת החיסון, תהליכי דלקת ופאגוציטוזה במודלים ניסיוניים [2].
ד. *Hybridoma:* תאים המתקבלים משילוב של תא B עם תא מיאלומה סרטני. שילוב זה מאפשר קבלת תא שמצד אחד שומר על יכולת ייצור נוגדנים ספציפיים, ומצד שני מסוגל להתחלק ללא הגבלה בתרבית. קווים אלה משמשים למחקר ביולוגי, אבחון רפואי ופיתוח תרופות [3].
6. שיטות ספקטרופוטומטריה מתבססות על עקרון הבליעה של אור על ידי חומרים שונים. לכל חומר, ובפרט לכל חלבון יש ספקטרום בליעה ייחודי בהתאם למבנהו הפנימי ולאורך גל של האור. במערכת המדידה, קרן אור מונוכרומטורית עוברת דרך הדגימה וחלק מהאור נבלע בתוכה. העוצמה של הקרן הנפלטת נמדדת באמצעות גלאי, ועל פי ההבדל בעוצמת האור לפני ואחרי המעבר ניתן לחשב את מידת הבליעה, שמסומנת כ-$A$ ומחושבת לפי חוק בר-למברט: $A =\varepsilon b c$
   כאשר $\varepsilon$ הוא מקדם הבליעה, $b$ הוא אורך הגל שקרן העור עברה בנוזל ו-$c$ הוא ריכוז החומר הבולע בנוזל. ככל שריכוז החומר גבוה יותר, הבליעה היא גדולה יותר, ודרך כך ניתן לקבוע ריכוזים של חלבונים וחומרים אחרים לפי מדידת בליעה באורך גל מתאים [2].
7. ספקטרום הבליעה הטבעי של רוב החלבונים נע בין 200 ל-800 ננומטר, עם שיא בליעה באזור 280 ננומטר בשל חומצות אמינו ארומטיות [2][4]. בשיטת Bradford, הספקטרום נמצא בטווח 465–595 ננומטר. השיטה מאפשרת רגישות גבוהה יותר בזכות טווח אורכי הגל שלה, ומפחיתה תלות בהרכב החלבונים.
8. בעת תהליך הסירכוז מספר פרמטרים משפיעים על שקיעת החלקיקים בתמיסה: מסה של החלקיקים, צורתם הגיאומטרית, נפחם הכולל, צפיפותם, גודל הרוטור ומהירות הסיבוב [2][4].  
   צפיפות ממס גבוהה ופעולת סיבוב חזקה יאפשרו שקיעה מהירה ויעילה יותר.
   הכוח הצנטריפוגלי היחסי (RCF) מתאר את עוצמת הכוח המופעל על הדגימה ביחס לכוח הכובד.  
הוא תלוי במהירות הסיבוב (RPM) וברדיוס הרוטור, וניתן לחשבו לפי הנוסחה: $RCF=\frac{{r(2\pi N)^2}}{g}$ 
כאשר r הוא רדיוס הסיבוב ו-N הוא מספר הסיבובים ליחידת זמן. 
9. נשתמש בנוסחה מהסעיף הקודם $RCF=\frac{{r(2\pi N)^2}}{g}$
ולכן: 
$$
r_1 (2\pi N_1)^2 = r_2 (2\pi N_2)^2
$$
$$r_1 (N_1)^2 = r_2 (N_2)^2$$
 נציב את הנתונים:

$$
8 \times (1000)^2 = 10 \times (N_2)^2
$$

$$
N_2 = 894
$$
10. מיקרוסקופ הפוך (Inverted Microscope) הוא מיקרוסקופ שבו מקור האור ממוקם מעל הדגימה, והעדשה האובייקטיבית נמצאת מתחתיה [2][4]. היתרון הוא שניתן באמצעותו לצפות בתרביות תאים שמעוגנים לקרקעית צלחת הגידול מבלי להסיר אותם.

11. ארבעת המאפיינים העיקריים במיקרוסקופ הם:
- *רזולוציה* - המרחק הקצר ביותר בין שתי נקודות שניתן עדיין להבחין ביניהן כנפרדות. רזולוציה גבוהה מאפשרת הבחנה בפרטים קטנים יותר [2][4].
- *עומק שדה* - הטווח שבו הדגימה נראית בפוקוס. עומק שדה גדול מאפשר לראות שכבות רבות בעומק הדגימה בו-זמנית.
- *ניגודיות* - הבדל בעוצמת האור או הצבע בין אזורים שונים בדגימה, המאפשר הבחנה ברורה בין מבנים תאיים.
- *אילומינציה* - עוצמת ותנאי התאורה במיקרוסקופ, המשפיעים על איכות התמונה ועל הניגודיות.
השפעתם זה על זה:
- שיפור הרזולוציה מוביל להקטנת עומק השדה והניגודיות.
- העלאת עומק השדה או הניגודיות באה לעיתים על חשבון הרזולוציה.
- שינוי עוצמת האילומינציה יכול לשפר את הניגודיות אך עשוי גם לפגוע בפרטים עדינים ברזולוציה גבוהה.

----
## ביבליוגרפיה

[1] Freshney, R. I. (2010). Culture of Animal Cells: A Manual of Basic Technique and Specialized Applications. 6th Edition. Wiley-Blackwell.

[2] Shuchmacher, R. (2022). B7 Lab Booklet - Biological Laboratory Introduction and Work Principles. Technion - Israel Institute of Technology.

[3] Alberts, B., Johnson, A., Lewis, J., Raff, M., Roberts, K., & Walter, P. (2014). Molecular Biology of the Cell. 6th Edition. Garland Science.

[4] Lehninger, A. L., Nelson, D. L., & Cox, M. M. (2017). Lehninger Principles of Biochemistry. 7th Edition. W.H. Freeman and Company.
