---
number headings: off
---
# דוח מסכם

| שם מלא     | ת.ז       |
| ---------- | --------- |
| מיטל סבטן  | 206391807 |
| נועם פחימה | 314942962 |
תאריך ביצוע המעבדה: 08.04.2025
שם המדריך: ראמי עאיד
מספר קבוצה: 32

![[WhatsApp Image 2025-04-18 at 18.47.16_0daab580.jpg|400]]


# תוכן עניינים

- [[#תקציר]]
- [[#מטרות הניסוי]]
- [[#תמצית הרקע התאורטי/מבוא]]
- [[#תיאור הניסוי]]
	- [[#ציוד הניסוי]]
	- [[#מהלך הניסוי]]
- [[#ניתוח ועיבוד התוצאות]]
	- [[#חלק 6.0+8.0 - שלב מקדים]]
	- [[#חלק 6.1+8.1]]
	- [[#חלק 6.2+8.2- דגימת אותות עם תדירויות משתנות ותדר דגימה קבוע]]
	- [[#חלק 6.3+8.3- דגימת אות תוך שינוי טווח הכרטיס]]
- [[#מסקנות והערות]]
- [[#מקורות]]
# תקציר
מעבדה זו עסקה בהיכרות עם עקרונות דגימה ושחזור של אותות. במהלך הניסוי דגמנו אותות סינוסואידליים בתנאים שונים, ניתחנו את השפעת תדר הדגימה, תדר האות וטווח המתחים של כרטיס הדגימה על תוצאת הדגימה, והשווינו בין תיאוריה לפרקטיקה.
בשלב המקדים למדנו להשתמש במחולל האותות והסקופ, יצרנו אות סינוסי וביצענו מדידות ידניות וממוחשבות לפרמטרים שונים (כמו Vpp, Freq, T, Rise Time, Cycle Mean). ראינו כי קיימים הבדלים בין המדידה הידנית לבין זו הממוחשבת, כתוצאה מדיוק המכשירים מול טעויות אנוש.
בשלב הראשון דגמנו אות בתדר 8Hz ובאמפליטודה של ±5V תוך שינוי תדר הדגימה - מתחת לתדר נייקוויסט, בדיוק בתדר נייקוויסט ומעליו. באמצעות גרפים שהפקנו באמצעות MATLAB, חישבנו את תדר נייקוויסט, ואת תופעת ההתחזות עבור תדרים שלא עמדו בו. כאשר תדר הדגימה היה נמוך מדי, נצפתה התקפלות תדרים. כאשר תדר הדגימה היה בדיוק בתדר נייקוויסט, התקבל עיוות מסוים כתוצאה ממגבלות הדגימה המעשית. לעומת זאת, ככל שתדר הדגימה עלה - ראינו שיפור בדיוק השחזור והגרפים היו חלקים יותר.
בשלב השני שמרנו על תדר דגימה קבוע של 500Hz ודגמנו אותות בתדרים שונים. עבור אותות שעמדו בתנאי נייקוויסט התקבל שחזור נאמן, ואילו עבור אותות בתדרים גבוהים, ובפרט כאלה שהיו כפולה שלמה של תדר הדגימה, התקבל אות שהמוצא שלו קרוב ל־0Hz - תוצאה שנובעת מהתקפלות מחזורית.
בשלב האחרון בדקנו את השפעת טווח הכניסה של כרטיס הדגימה (כרטיס USB מסוג NI בעל 16 סיביות). ראינו שכאשר עוצמת האות חורגת מטווח הכניסה, הכרטיס נכנס לרוויה והגרף נחתך. כמו כן, עבור טווח דגימה רחב מדי ביחס לאות - שגיאת הקוונטיזציה הייתה משמעותית יותר. למדנו על הצורך בהגדרה נכונה של טווח הכרטיס ביחס לעוצמת האות לקבלת דיוק אופטימלי.

# מטרות הניסוי
1. היכרות עם העקרונות הבסיסיים של דגימת אותות ושחזורם, תוך דגש על תאוריית הדגימה ותנאי נייקוויסט.
2. ביצוע דגימה מעשית של אותות בזמן אמת באמצעות ציוד מעבדה ייעודי כמו מחולל אותות, סקופ (משקף) וכרטיס דגימה.
3. הבנת תפקודו של כל רכיב במערך הדגימה והשפעתו על איכות ורזולוציית הדגימה.
4. השוואה בין התיאוריה לבין תוצאות הדגימה בפועל, תוך דיון במגבלות הציוד והשפעתן על תהליך עיבוד האותות.
5. פיתוח יכולת ניתוח וביקורת של תהליך הדגימה והשחזור, והבנת השפעות שונות על המידע המתקבל בעקבות הדגימה.
--- 

# תמצית הרקע התאורטי/מבוא
במעבדה זו עסקנו בתהליכי דגימה ושחזור של אותות אנלוגיים, תוך שילוב בין תיאוריה מתמטית להבנה פרקטית של מגבלות ציוד המדידה. [1] דגימה היא פעולה שבמהלכה נמדדים ערכים בדידים מתוך אות רציף, במרווחי זמן שווים. תהליך זה מאפשר לבצע על האות עיבוד דיגיטלי במחשב, כאשר מטרת השחזור היא לייצר מהדגימות אות קרוב ככל הניתן לאות המקורי. הדגימה מהווה שלב קריטי בתהליכי עיבוד אותות, תקשורת, בקרה ומערכות רפואיות, ומאפשרת מעבר ממידע רציף לעיבוד דיגיטלי. [2]
עיקרון חשוב בתהליך הדגימה הוא להבין את ההשפעה של קצב הדגימה על שלמות המידע. אם קצב הדגימה נמוך מדי ביחס לתוכן התדר של האות - מידע יאבד ולא יהיה ניתן לשחזרו.
![[Pasted image 20250417183308.png|400]]
>איור 1: המחשת פעולת הדגימה - דגימת ערכים נקודתיים מתוך אות רציף. [3]



**דגימה ושחזור של אותות**
פעולת הדגימה ממירה אות אנלוגי רציף לאות דיגיטלי בדיד, המורכב מסדרת מספרים המייצגת את ערכי האות בזמנים מסוימים ובמרווחים קבועים. [3] 
מרווח הזמן הקבוע בין שתי דגימות נקרא זמן דגימה, והאות הדגום מוגדר כ: $$(1)\quad x[n]=x(t)\vert_{t=nT}=x(nT)$$
תדר הדגימה שהוא ההופכי של זמן הדגימה, מוגדר על ידי: $$(2)\quad f_s = \frac{1}{T}$$
תדר הדגימה הזוויתי מוגדר כ: $$ (3)\quad\omega_s = \frac{2\pi}{T}$$
**התמרת פורייה והקשר לזמן ותדר**
התמרת פורייה היא כלי מתמטי מרכזי המאפשר מעבר מייצוג של אות במישור הזמן לייצוגו במישור התדר. [2] ההתמרה עבור אות רציף מוגדרת על ידי:
התמרת פורייה בזמן רציף מתארת את רכיבי התדר של אות אנלוגי. 
$$(4)\quad X(\omega) = \int_{-\infty}^{\infty} x(t)e^{-j\omega t} \, dt
$$
הקשר בין ההתמרה הרציפה לבדידה: 
$$(5)\quad X_f(\theta) = \frac{1}{T} \sum_{k=-\infty}^{\infty} X_F\left(\frac{\theta - 2\pi k}{T}\right)$$
כתוצאה מכך, דגימה בזמן יוצרת שכפול מחזורי של האות בתחום התדר.
כאשר $\theta = \omega T$, והתמרה זו היא מחזורית במחזור של $2\pi$.
![[Pasted image 20250417183557.png|400]]
>איור 2: שכפול ספקטרום - כיצד דגימה בזמן יוצרת מחזוריות בתחום התדר [3]

**אות חסום סרט ותנאי נייקוויסט**
אות חסום סרט הוא אות שכל רכיב תדר שלו מעבר לתדר מסוים $f_{max}$ שווה לאפס. לשם שחזור מדויק של האות מהדגימות, יש לעמוד בתנאי נייקוויסט- $$(6)\quad f_s > 2 f_{max}$$
כאשר תנאי זה אינו מתקיים, מתרחשת התחזות - תופעה בה תדר גבוה נראה כתדר נמוך בדגימה, וכתוצאה מכך קיפול כך ששכפולי האות חופפים זה לזה ויוצרים עיוות במידע. [2]
חישוב תדר התחזות: $$(7)\quad f_{aliasing} = |f_s \cdot k \pm f_m| \leq \frac{f_s}{2}​​$$
![[Pasted image 20250417183627.png|400]]
>איור 3: התחזות- הזזות תדר כאשר תנאי נייקוויסט אינו מתקיים [3]


![[Pasted image 20250417184042.png|400]]
>איור 4: שלושה אותות שונים אך בעלי ערכי דגימה זהים – המחשה לקושי בשחזור חד־ערכי של אות דגום [3]

**יישום מעשי ודגימה במעבדה**
במהלך המעבדה:
- ביצענו דגימה של אותות בתדרים שונים תוך שינוי תדר הדגימה.
- ראינו שכאשר תדר הדגימה נמוך מתדר נייקוויסט, מופיעה תופעת קיפול בתדר.
- כאשר תדר הדגימה עמד בתנאי נייקוויסט – הצלחנו לשחזר את האות המקורי באופן מדויק.

**מגבלות הדגימה המעשית**
במהלך הניסוי, התמודדנו גם עם מגבלות פרקטיות של ציוד הדגימה, המשפיעות על היכולת לשחזר את האות בדיוק.
**טווח כרטיס הדגימה**
זהו הטווח המקסימלי והמינימלי של מתחים שהכרטיס יכול למדוד. אם עוצמת האות חורגת מטווח זה, הכרטיס נכנס לרוויה והאות נחתך.
**רזולוציה וקוונטיזציה**
רזולוציית הכרטיס הדוגם נקבעת לפי מספר הסיביות (bits) הזמינות לייצוג האות. כל סיבית נוספת מכפילה את מספר הרמות האפשריות. עבור n סיביות, הרמות האפשריות הן $2^n$. רוחב הקוד מחושב לפי: 
$$(8)\quad\text{CodeLength} = \frac{\text{Range}}{2^{\text{number of bits}}}​$$
כאשר Range הוא טווח המתח של הכרטיס. רמת הקונטיזציה משפיעה על דיוק המדידה, כאשר השגיאה המרבית מוגדרת: $$(9)\quad\text{Error}_{max} = \frac{\text{CodeLength}}{A} \cdot 100\%$$
כאשר A היא המשרעת משיא לשיא של האות הנתון (Vpp) המחושבת: $$(10)\quad  V_{pp} = V_{max} - V_{min}$$


--- 

# תיאור הניסוי
## ציוד הניסוי:
- כרטיס NI USB-621 בעל 16 סיביות וטווח מתחי הכרטיס של $\pm10[V], \pm5[V], \pm1[V], \pm0.2[V]$ אשר ממיר אות אנלוגי לדיגיטלי (A/D) ומבצע את דגימת האות בהתאם לטווח הנבחר. 
- מחולל אותות מסוג AFG-2005, מתוצרת GW INSTEK המשמש ליצירת אותות מתח משתנים בזמן (AC) עם אפשרות לשליטה על צורת הגל, התדר, עוצמת המתח, היסט (Offset) ו-Duty Cycle. המכשיר מבוסס על מערכת ממוחשבת עם ממירי D/A ו- A/D לקביעת האות בצורה ספרתית.
- משקף (Oscilloscope) – Tektronix TBS1000C- מכשיר מדידה להצגת אותות חשמליים משתנים בזמן על גבי מסך. מאפשר מדידת פרמטרים כמו תדר, מתח (Vpp, Amplitude), זמני עליה/ירידה ועוד. המשקף מבצע דגימה של האות האנלוגי, ממיר אותו לדיגיטלי באמצעות כרטיס A/D, ומבצע עיבוד ממוחשב בעזרת יחידת עיבוד פנימית. כולל שתי כניסות, זיכרון מובנה ויכולת לבצע פעולות מתמטיות כגון FFT.
- תוכנת LabVIEW- תוכנה למדידה, בקרה ואיסוף נתונים בזמן אמת. שימשה במעבדה להפעלת כרטיס הדגימה ולתצוגה וניתוח של האותות שנמדדו.
הכרטיס חובר אל מחולל האותות ואל המחשב ומחולל האותות חובר אל הסקופ באמצעות כבלים.

## מהלך הניסוי:
שלב מקדים – מדידות ידניות וממוחשבות של אות סינוסי:
לאחר הכרת הרקע התאורטי, הכולל את עקרונות התמרת פורייה, מאפייני אותות מחזוריים, תנאי נייקוויסט ותופעת התחזות (Aliasing), הכרנו את המכשור ששימש אותנו בניסוי: מחולל אותות, סקופ, כרטיס דגימה ותוכנת LabVIEW.
חיברנו את המערכת כך שמחולל האותות חובר לסקופ ולכרטיס הדגימה, וכרטיס הדגימה חובר למחשב.

הגדרנו במחולל אות סינוסי בתדר של 8Hz ובעוצמה של ±5V. ביצענו מדידות ממוחשבות וידניות של הפרמטרים: Vpp, Freq, T, Rise Time ו-Cycle Mean. המדידות הממוחשבות התקבלו באמצעות הסקופ, ואילו המדידות הידניות בוצעו בעזרת סרגלי המדידה שעל המסך.
לדוגמה, את זמן המחזור T מדדנו לפי ההפרש בין שני פיקים עוקבים, ואת התדר חישבנו לפי נוסחה (2): $f=\frac{1}{T}$ 
את זמן העלייה (Rise Time) חישבנו לפי הזמן הדרוש לאות לעלות מ־10% ל־90% מהערך המרבי. ממוצע מחזור (Cycle Mean) הוערך ידנית כשווה לאפס, בהתאם לתיאוריה של אות סינוסי.
לבסוף, דגמנו את האות בתדרי דגימה של 50Hz ו־100Hz באמצעות תוכנת LabVIEW.
**שלב ראשון – דגימת אות סינוסי קבוע בתדרי דגימה שונים:**
בשלב זה בדקנו את השפעת תדר הדגימה על אות סינוסי בתדר 8Hz ובעוצמה של ±5V.
לפני המדידות, ציירנו ידנית את התמרת פורייה של האות הדגום במישור התדר עבור תדרי דגימה: 5, 10, 16, 20, 50Hz. חישבנו את תנאי נייקוויסט, נזכור שהתמרת פורייה של אות סינוסי מורכבת מסכום של דלתאות לכן נשתמש בתנאי עם אי שוויון חזק, לפי נוסחה (6) $f_{s}>2f_{m}=16[Hz]$. 
כלומר, נצפה לראות התחזות (Aliasing) כאשר תדר הדגימה קטן או שווה ל־16Hz.
ביצענו דגימה בפועל של האות בכל אחד מהתדרים הנ"ל, השווינו בין תוצאות הניסוי לתחזיות הגרפיות וחישבנו תדרים מקופלים בהתאם.
**שלב שני – דגימת אותות סינוסיים בתדרים שונים עם תדר דגימה קבוע:**
יצרנו אותות סינוסיים בתדרים שונים: 25Hz, 100Hz, 500Hz, 1000Hz, 1300Hz, ושמרנו על תדר דגימה קבוע של 500Hz.
בדקנו את תדר האות כפי שנמדד בסקופ (אות המקור) לעומת תדר האות כפי שהופיע בתוכנת הדגימה, וניתחנו את תופעת הקיפול בתדרים הגבוהים מתדר נייקוויסט (250Hz).
**שלב שלישי – השפעת טווחי המתח של כרטיס הדגימה:**
בשלב זה בדקנו את השפעת התאמת טווח מתח הכניסה של כרטיס הדגימה לעוצמת האות.
הפקנו אותות סינוסיים בתדר 5Hz ובעוצמות שונות (±5V, ±20mV), ודגמנו בתדר של 500Hz תוך שינוי טווח הכניסה של הכרטיס (±10V, ±0.2V).
ראינו שכאשר עוצמת האות חורגת מטווח הכניסה, מתקבל עיוות בצורת האות עקב רוויה. לעומת זאת, בטווח צר מדי ביחס לעוצמת האות, התקבלה תופעת קוונטיזציה שפגעה בדיוק הדגימה.

---

# ניתוח ועיבוד התוצאות

## חלק  6.0+8.0 - שלב מקדים:
![[WhatsApp Image 2025-04-18 at 18.35.46_b3456723.jpg|600]]
> טבלה 1: נתוני מדידה ממוחשבים וידניים עבור אות סינוסי בעוצמה $\pm 5V$ ותדירות $8Hz$.


את המדידות הידניות חשבנו באופן הבא:
- מתח $V_{pp}$- מתח peak to peak, ההפרש בין הערך הגבוה ביותר לערך הנמוך ביותר של האות המתקבל. 
- תדירות Freq- חושבה לפי הנוסחה $f=\frac{1}{T}$. 
- זמן מחזור T- לקחנו את הפרש הזמן בין 2 ערכים מקסימלים של האות. 
- זמן העלייה של האות Rise Time- חישבנו לפי הפרש הזמנים בין 10% של האות המקסימלי ל90% של האות המקסימלי. 
- ממוצע המתח של האות Cycle Mean- התקבל לפי ההנחה שבסינוס ממוצע ערכי המתחים הוא 0. 
הנתונים שהתקבלו במדידה הממוחשבת לא היו זהים לאלו שנמדדו ידנית, אך היו קרובים יחסית ונפלו בטווח שגיאה סביר. ההבדל בין השיטות נובע מאופי המדידה: המדידה הממוחשבת מתבצעת על־ידי הסקופ עצמו, תוך התבססות על כלל הנתונים של האות - גם כאלה שלא נראים לעין - ולכן היא עקבית ומבוססת על עיבוד רחב יותר. לעומתה, המדידה הידנית דורשת מהמשתמש למקם את הסמנים ידנית, פעולה שמועדת לטעויות אנוש, במיוחד כאשר מדובר בקריאה חזותית על אות משתנה.
לצורך מדידה ידנית של Vpp, מיקמנו את הסמנים האנכיים על הפיק החיובי והפיק השלילי, וחישבנו את ההפרש ביניהם – בהתאם לנוסחה (10). את זמן המחזור T חישבנו על־ידי קביעת הסמנים על שני פיקים עוקבים ומדידת הפרש הזמנים ביניהם.
את זמן העלייה (Rise Time) מצאנו על־ידי חישוב 10% ו־90% מערך המתח המקסימלי, והצבת הסמנים בנקודות אלו כדי למדוד את Δt ביניהן. לעומת זאת, Cycle Mean לא היה ניתן למדידה ידנית באופן מדויק, מאחר שהגרף המוצג על המסך רציף, ואינו מאפשר חישוב ממוצע של כל ערכי המתח בזמן מחזור. בהיעדר דרך ישירה למדידה, הסתמכנו על ההנחה התאורטית כי ממוצע של אות סינוסי במחזור שלם שווה לאפס.
לאחר הבדיקה הידנית והממוחשבת במעבדה, דגמנו את האות בתדר דגימה $50Hz$ ו-$100Hz$ באמצעות תוכנת LabView, האותות הדגומים הועברו לMatlab, שם חשבנו את הערכים של האותות הדגומים. לחלק מהגדלים, כמו Vpp ו-Rise Time, קיימות פקודות מובנות - אך יש לזכור שהתוכנה מבצעת את החישובים לפי נקודות הדגימה בלבד, כך שהתוצאה עשויה להיות שונה מהמדידה הידנית. לדוגמה, ב-Rise Time שבו מחשבים את הזמן שלוקח לאות לעבור מ-10% ל-90% מהערך המקסימלי, ייתכן שהעלייה מתבצעת "בין שתי דגימות" - מה שפוגע בדיוק החישוב.
שאר הערכים חושבו באופן פשוט יחסית: זמן המחזור (T) הוגדר כהפרש הזמנים בין שני פיקים עוקבים, התדר חושב לפי נוסחה (2): $f=\dfrac{1}{T}$ 
ו-Cycle Mean חושב על בסיס ממוצע ערכי האות בתחום של מחזור אחד.
באופן כללי, הערכים שהתקבלו בחישוב באמצעות MATLAB היו דומים לאלה שנמדדו ידנית, למעט Cycle Mean ו-Rise Time, שהושפעו מצפיפות הדגימות. כאשר תדר הדגימה היה גבוה יותר, התקבל שחזור מדויק יותר וה-Cycle Mean התקרב לערך אפס - בהתאם לציפיות.
 ![[Pasted image 20250417123525.png|400]]
> גרף 1: אות סינוסי בעוצמה $\pm5V$, תדירות $8Hz$ ותדר דגימה $50Hz$.

![[Pasted image 20250417123755.png|400]]
> גרף 2: אות סינוסי בעוצמה $\pm 5V$, תדירות $8Hz$ ותדר דגימה $100Hz$.

## חלק 6.1+8.1: 
1. עבור האות $x(t)=\sin(16\pi t)$ התמרת פורייה הינה $\frac{\pi}{j}(\delta(\omega-16\pi)-\delta(\omega+16\pi))$ לפי תנאי נייקוויסט, נוסחה (6) $f_{s}>2f_{m}$ $\impliedby$ $\left[ \frac{rad}{s} \right]\omega_{s}>32\pi$, $f_{s}>16[Hz]$, תדר נייקוויסט שווה ל- 16 הרץ, נצפה לראות קיפול עבור תדרים הקטנים ושווים לו- נשים לב שמדובר באי שוויון חזק מאחר והתמרת פורייה של אות סינוסי מורכבת מדלתאות.
2. התחזות תתרחש עבור כל התדרים הקטנים מ- 16 הרץ, נחשב עבורם את תדר הקיפול, נשתמש בנוסחה (7): $|f_{s}\pm f_{m}\cdot k|\leq \frac{f_{s}}{2}$ 
   ![[אות סינוסי בתדירות 8 ותדר דגימה 5,10.jpeg|400]]
>גרף 3.1: התמרת פורייה של אות הסינוס הדגום בתדר דגימה של $5Hz$ 

תדר הדגימה 5 הרץ אינו עומד בתנאי נייקוויסט, לפי הנוסחה תדר הקיפול המתקבל הוא $2Hz$. עבור k=2, נקבל $|5\cdot2-8|=2[Hz]$. 

![[אות סינוסי בתדירות 8 ותדר דגימה 5,10 1.jpeg|400]]
>גרף 3.2: התמרת פורייה של אות הסינוס הדגום בתדר דגימה של $10Hz$

תדר הדגימה 10 הרץ אינו עומד בתנאי נייקוויסט, לפי הנוסחה תדר הקיפול המתקבל הוא $2Hz$. עבור k=1, נקבל $|10\cdot1-8|=2[Hz]$. 

![[תדר דגימה בתדירות 8 ותדר דגימה 16 הרץ.jpeg|400]]
>גרף 3.3: התמרת פורייה של אות הסינוס הדגום בתדר דגימה של $16Hz$

תדר הדגימה $16Hz$ הינו תדר נייקוויסט, לכן האות שמתקבל בתדר הוא 2 דלתאות המאפסות אחת את השנייה ולכן נקבל קו ישר על ציר ה-X. 

![[תדר סינוסי בתדירות 8 הרץ ותדר דגימה של20,50.jpeg|400]]
>גרף 3.4: התמרת פורייה של אות הסינוס הדגום בתדר דגימה של $20Hz$

תדר הדגימה $20Hz$ עומד בתנאי נייקוויסט לכן לא התרחשה התחזות. 

![[תדר סינוסי בתדירות 8 הרץ ותדר דגימה של20,50 1.jpeg|400]]
>גרף 3.5: התמרת פורייה של אות הסינוס הדגום בתדר דגימה של $50Hz$

תדר הדגימה $50Hz$ עומד בתנאי נייקוויסט לכן לא התרחשה התחזות. 
3. הגרפים שקיבלנו לאחר הדגימה:
![[Pasted image 20250418114216.png|400]]
>גרף 4.1: אות סינוסי בעוצמה $\pm 5V$, תדירות $8Hz$ ותדר דגימה $5Hz$. 

נחשב את תדר האות לפי זמן המחזור לפי נוסחה (2): $f=\dfrac{1}{T}=\dfrac{1}{1-0.4}=1.7 \ \approx 2Hz$, קיבלנו קיפול כפי שציפינו לתדר הקרוב ל- $2Hz$. חוסר הדיוק יכול לנבוע ממספר מדידות נמוך. 

![[Pasted image 20250418115149.png|400]]

>גרף 4.2: אות סינוסי בעוצמה $\pm 5V$, תדירות $8Hz$ ותדר דגימה $10Hz$. 

נחשב את תדר האות לפי זמן המחזור לפי נוסחה (2): $f=\dfrac{1}{T}=\dfrac{1}{0.8-0.3}=2 Hz$, קיבלנו קיפול בדיוק כפי שציפינו.

![[Pasted image 20250418115412.png|400]]

>גרף 4.3: אות סינוסי בעוצמה $\pm 5V$, תדירות $8Hz$ ותדר דגימה $16Hz$

נחשב את תדר האות לפי זמן המחזור לפי נוסחה (2): $f=\dfrac{1}{T}=\dfrac{1}{0.1875-0.0625}=8 Hz$. 
כאשר דוגמים אות סינוסי בתדר של 8Hz בתדר דגימה של 16Hz, מתקיימת בדיוק דרישת נייקוויסט, ולכן מבחינה תאורטית לא אמורה להתרחש התחזות. ציפינו לקבל ייצוג מדויק של תדר האות המקורי - כלומר קו ישר או סינוס בדגימות. עם זאת, בפועל התקבל גרף בצורת משולשים ולא קו ישר. תופעה זו נובעת מהעובדה שתדר הדגימה זהה בדיוק לפי שניים מתדר האות, ולכן נקודות הדגימה "נופלות" בדיוק על קצות המחזור (פיקים או נקודות קבועות), בהתאם לדגימה הראשונית. אם הדגימה מתחילה בדיוק באחד הפיקים או לא בסנכרון מלא עם האות - מתקבל גרף המדמה תבנית זוויתית (כמו משולש), ולא את האות הסינוסי הרצוי. לכן, למרות שתנאי נייקוויסט מתקיים תיאורטית, במימוש מעשי - עקב חוסר שליטה על מופע התחלת הדגימה, לא התקבל ייצוג מדויק של האות המקורי. 

![[Pasted image 20250418115916.png|400]]
> גרף 4.4: אות סינוסי בעוצמה $\pm 5V$, תדירות $8Hz$ ותדר דגימה $20Hz$

נחשב את תדר האות לפי זמן המחזור לפי נוסחה (2): $f=\dfrac{1}{T}=\dfrac{1}{0.25-0.1}=6.6 Hz \ \approx 7Hz$, קיבלנו תדר אות השונה ממה שציפינו לקבל, תופעה זו לא קורית בעקבות קיפול של האות אלא יכולה לנבוע ממספר דגימות נמוך של האות שיגרום לאיבוד מידע כאשר המחשב משחזר את האות ומחבר את הדגימות שנלקחו. 

![[Pasted image 20250418120351.png|400]]
>גרף 4.5: אות סינוסי בעוצמה $\pm 5V$, תדירות $8Hz$ ותדר דגימה $50Hz$ 

נחשב את תדר האות לפי זמן המחזור לפי נוסחה (2): $f=\dfrac{1}{T}=\dfrac{1}{0.22-0.08}=7.14 Hz \ \approx 8Hz$, קיבלנו תדר אות הזהה לזה שציפינו לקבל, לא התקבל קיפול של האות מכיוון שדגמנו בתדר הגדול מתדר נייקוויסט. 

4. ככל שתדר הדגימה נמוך יותר ביחס לתדר האות, כך מתקבל גרף פחות מדויק ו"שבור" יותר. הסיבה היא שבדגימה בתדר נמוך יש פחות נקודות המתארות את האות בפרק זמן נתון, ולכן קשה לשחזר את צורתו המקורית. לעומת זאת, כאשר תדר הדגימה גבוה יותר, מתקבלות יותר נקודות לאורך הזמן, מה שמאפשר לתאר את האות בצורה חלקה ומדויקת יותר. 
5. ייצוג התמרות פוריה של האותות הדגומים ב- MATLAB:
![[Pasted image 20250418123934.png|400]]
>גרף 5.1: התמרת פורייה של אות הסינוס הדגום בתדר דגימה של $5Hz$

התדר עבר קיפול מאחר שלא עמד בתנאי נייקוויסט ל- $2Hz$ כצפוי. נשים לב כי במקום דלתאות התקבלו גרפים בצורת משולשים צרים, מאחר ש-MATLAB מחשבת את ההתמרה בתחום זמן סופי, בשונה מהתיאוריה שמתייחסת לאות אינסופי. בנוסף, ההתמרה מוצגת בערך מוחלט, מכיוון שכך התוכנה יכולה להציג את הספקטרום באופן קריא ובר השוואה.

![[Pasted image 20250418123954.png|380]]
>גרף 5.2: התמרת פורייה של אות הסינוס הדגום בתדר דגימה של $10Hz$

התדר עבר קיפול מאחר שלא עמד בתנאי נייקוויסט ל- $2Hz$ כצפוי. 

![[Pasted image 20250418124035.png|380]]
>גרף 5.3: התמרת פורייה של אות הסינוס הדגום בתדר דגימה של $16Hz$

קיבלנו גרף שונה מעט ממה שציפינו לקבל עבור תדר $16Hz$. השוני עשוי לנבוע מחוסר דיוקים בדגימה שגרמו לכך שהדלתאות לא יאפסו זו את זו.

![[Pasted image 20250418124059.png|380]]
>גרף 5.4: התמרת פורייה של אות הסינוס הדגום בתדר דגימה של $20Hz$

כצפוי, התדר לא עבר קיפול מכיוון שעומד בתנאי נייקוויסט.

![[Pasted image 20250418124411.png|400]]
>גרף 5.5: התמרת פורייה של אות הסינוס הדגום בתדר דגימה של $50Hz$

התדר לא עבר קיפול מכיוון שעומד בתנאי נייקוויסט.


## חלק 6.2+8.2- דגימת אותות עם תדירויות משתנות ותדר דגימה קבוע: 
![[Pasted image 20250411205640.png|600]]
>טבלה 2: נתוני דגימה של אות סינוסי בעוצמה $\pm 5V$, תדר דגימה $500 Hz$ ותדירויות משתנות

במקרה זה, תדר הדגימה שניתן הוא $500Hz$. על פי עקרון נייקוויסט, תדר הדגימה חייב להיות לפחות פי שניים מהתדר המרבי של האות כדי למנוע קיפולים. לכן, כל רכיב בתדר הגבוה מ-$250Hz$ אינו עומד בתנאי נייקוויסט ואינו יכול להידגם בצורה תקינה. כתוצאה מכך, אנו צפויים לראות בתוצאה תדרים נמוכים שנוצרים מהתקפלות של הרכיבים הגבוהים לתחום התדרים המותרים.
נבדוק את תדר ההתחזות עבור אותות שלא עומדים בתנאי נייקוויסט:
עבור אות עם תדר $500Hz$ לפי נוסחה (7) נקבל: $|500 \pm 500k|\leq 250$ $\impliedby$ עבור $k=\pm 1$ נקבל $f_{al}=0Hz$.
עבור אות עם תדר $1000Hz$ לפי נוסחה (7) נקבל: $|1000 \pm 500k|\leq 250$ $\impliedby$ עבור $k=\pm 2$ נקבל $f_{al}=0Hz$.
עבור אות עם תדר $1300Hz$ לפי נוסחה (7) נקבל: $|1300 \pm 500k|\leq 250$ $\impliedby$ עבור $k=\pm 3$ נקבל $f_{al}=200Hz$.
ניתן לראות כי עבור אותות עם תדרים $500,1000Hz$ נמדד $f_{digit}=0.5Hz$ השונה מהחישוב הידני, חוסר התאמה זו עשויה לנבוע מחוסר דיוק בדגימה או ביצירה של האות דרך מחולל האותות.

הגרפים של האותות הדגומים:
![[Pasted image 20250418170511.png|400]]

>גרף 6.1: אות סינוסי בעוצמה $\pm 5V$, תדר דגימה $500 Hz$ ותדירות $25Hz$

נחשב את תדר האות לפי זמן המחזור לפי נוסחה (2): $f=\dfrac{1}{T}=\dfrac{1}{0.072-0.0.32}=25 Hz$. 
עבור האות בתדר 25Hz - תדר הדגימה עמד בתנאי נייקוויסט, ולכן ציפינו לראות שחזור של אות באותו תדר.  
כדי לחשב את התדר בפועל, בחרנו שתי נקודות שיא עוקבות וחישבנו את הפרש הזמנים ביניהן ואת התדירות לפי נוסחה (2) 
והתוצאה שקיבלנו אכן תואמת את הציפיות.

![[Pasted image 20250418170649.png|400]]

>גרף 6.2: אות סינוסי בעוצמה $\pm 5V$, תדר דגימה $500Hz$ ותדירות $100Hz$

נחשב את תדר האות לפי זמן המחזור לפי נוסחה (2): $f=\dfrac{1}{T}=\dfrac{1}{0.02-0.01}=100 Hz$. 
עבור האות בתדר 100Hz - תדר הדגימה עמד בתנאי נייקוויסט, ולכן ציפינו לראות שחזור של אות באותו תדר.  
כדי לחשב את התדר בפועל, בחרנו שתי נקודות שיא עוקבות וחישבנו את הפרש הזמנים ביניהן ואת התדירות לפי נוסחה (2), התוצאה שקיבלנו תואמת את הציפיות.
ניתן להבחין שהאות פחות חלק בהשוואה לאות בתדר נמוך יותר. הסיבה לכך היא שהיחס בין תדר הדגימה לתדר האות קטן יותר, ולכן קיימות פחות נקודות דגימה לייצוג הגרף - מה שפוגע ברציפות ובדיוק של השחזור.

![[Pasted image 20250418171927.png|400]]
>גרף 6.3: אות סינוסי בעוצמה $\pm 5V$, תדר דגימה $500Hz$ ותדירות $500Hz$

עבור האות בתדר $500Hz$ - תדר הדגימה לא עמד בתנאי נייקוויסט, מאחר שהוא מהווה כפולה שלמה של תדר האות. בהתאם לכך, ציפינו לראות התקפלות לתדר $0Hz$. בפועל, במקום אות קבוע או שטוח, התקבלו תנודות אוסילטוריות מהירות - קרובות לתדר 0 - סביב עקומה בעלת שיפוע.
יתכן שהתוצאה נובעת מהוספה של רכיב רעש לא ליניארי לאות המקורי או משגיאת מדידה שנגרמה במהלך הדגימה עצמה. נסיק כי סטייה זו מהתיאוריה נגרמה עקב מגבלות המכשור או אי-דיוק בתהליך הדגימה.
![[Pasted image 20250418172211.png|400]]

>גרף 6.4: אות סינוסי בעוצמה $\pm 5V$, תדר דגימה $500Hz$ ותדירות $1000Hz$

עבור האות בתדר 1000Hz - תדר הדגימה אינו עומד בתנאי נייקוויסט, שכן מדובר בכפולה שלמה של תדר האות. על פי התיאוריה, היינו מצפים לראות התקפלות לתדר 0Hz. בפועל, הגרף שהתקבל אינו מייצג אות בתדר אפס, אלא מציג תנודות איטיות הדומות לאלה שנצפו במקרה הקודם.
סביר להניח שגם כאן מדובר בהשפעה של רעש כלשהו או שגיאה במכשיר, כפי שתיארנו בניתוח הגרף הקודם. סטייה זו מהתוצאה התאורטית מחזקת את ההנחה שיש מגבלות בדגימה או רכיב לא ליניארי באות המקורי.

![[Pasted image 20250418172647.png|400]]
>גרף 6.5: אות סינוסי בעוצמה $\pm 5V$, תדר דגימה $500Hz$ ותדירות $1300 Hz$

עבור האות בתדר 1300Hz - תדר הדגימה לא עמד בתנאי נייקוויסט, ולכן ציפינו לראות התקפלות לתדר 200Hz. בפועל, נראה כי הפיקים היו שווים זה לזה לסירוגין, דבר שגרם לאי-אחידות בצורת הגל. תופעה זו נובעת ככל הנראה מהיחס הנמוך יחסית בין תדר הדגימה לתדר הקיפול, כך שנוצרות פחות נקודות לדגימה במחזור, והגרף נראה פחות חלק.
כדי לאמת את תדר ההתקפלות, חישבנו את זמן המחזור בין שני פיקים לסירוגין (וזו מחצית התדר):
נחשב את מחצית תדר האות לפי זמן המחזור בין 2 פיקים לסירוגין לפי נוסחה (2): $0.5f=\dfrac{1}{2T}=\dfrac{1}{0.008-0.018}=100 Hz$  
ולכן תדר ההתקפלות שהתקבל בפועל הוא 200Hz, בדיוק כפי שציפינו.


---

## חלק 6.3+8.3- דגימת אות תוך שינוי טווח הכרטיס:
1. הכרטיס שבו השתמשנו במהלך המעבדה היה מסוג NI USB. תחומי מתח הכרטיס שלו הם $\pm10[V], \pm5[V], \pm1[V], \pm0.2[V]$.
2. ניתן לראות את כל האות מאחר והטווח של הכרטיס גדול מהעוצמה של האות הנדגם. האמפליטודה של האות הדגום המתקבל היא $5V$. 

![[Pasted image 20250417195811.png|400]]
>גרף 7.1: אות סינוסי בעוצמה $\pm 5V$, תדירות $5Hz$ ותדר דגימה $500Hz$ 

3. תדר הדגימה גבוה מספיק לכן לא נצפה לראות את תופעת הקיפול. אך במקרה זה מתח הכרטיס יכול למדוד בין $\pm0.2[V]$ אבל האות בעוצמה של $\pm5[V]$ . כלומר, כל מה שמעבר ל $\pm0.2[V]$ נחתך מכיוון שהכרטיס לא יכול לייצג את הערכים הגבוהים יותר- הוא מציג את הערך המקסימלי האפשרי במקום. נוכל להפטר מתופעה זו על ידי שינוי טווח המתח של הכרטיס לטווח מינימלי של $\pm5[V]$ או יותר.  ![[Pasted image 20250417201136.png|400]]
>גרף 7.2: אות סינוסי בעל עוצמה $\pm 5V$, תדירות $5Hz$, תדר דגימה $500Hz$ וטווח מתח כרטיס $\pm 0.2V$


 4. במקרה זה, מחולל האותות הפיק אות סינוסי בתדר של $5[Hz]$ ועוצמה של $\pm20[mV]$, אשר נדגם בתדר של $500[Hz]$. תדר הדגימה גבוה בהרבה מתדר האות, ולכן מתקבלת דגימה מדויקת ללא קיפול. בנוסף, מכיוון שהאמפליטודה של האות נמוכה בהרבה מטווח המתח של כרטיס הדגימה ($\pm10[V]$), לא מתרחשת תופעת החיתוך כמו בסעיף הקודם. עם זאת, עקב הפער בין עוצמת האות לטווח הכרטיס, קיבלנו אות קטן מאוד ביחס לסקלה, ועל כן ביצענו הגדלה בציר ה-Y לצורך צפייה נוחה בגל הסינוסי. לאחר ההגדלה קיבלנו גל סינוסי שעליו יש מעין "נזילות" הנובעות מרעש אלקטרוני שמתווסף לאות ממחולל האות, מהכרטיס או מהסביבה. 
![[Pasted image 20250417201431.png|400]]
>גרף 7.3: אות סינוסי בעל עוצמה $\pm 0.02V$, תדירות $5Hz$, תדר דגימה $500Hz$ וטווח מתח כרטיס $\pm 10V$

5. לאחר שינוי טווח המתח של כרטיס הדגימה ל-$\pm0.2[V]$ מתקבלת דגימה מדויקת וברורה יותר של האות. מכיוון שהאות נמצא כעת קרוב לגבול הטווח, הרזולוציה משתפרת ונראה פחות רעש על גבי האות - כלומר "הנזילות" שנראו קודם פוחתות או נעלמות.
6. ![[Pasted image 20250417201608.png|400]]
>גרף 7.4: אות סינוסי בעל עוצמה $\pm 0.02V$, תדירות $5Hz$, תדר דגימה $500Hz$ וטווח מתח כרטיס $\pm 0.2V$

![[WhatsApp Image 2025-04-18 at 18.36.36_b6068765.jpg|600]]
>טבלה 3: רוחב הקוד ושגיאות שנמדדו לפי טווח מתח הכרטיס ואמפליטודה משתנה 

נחשב את רוחב הקוד ואת השגיאה הצפויה עבור טווח המתח הגבוה והנמוך של הכרטיס עם אמפליטודות משתנות של האות. נזכור כי הכרטיס שהשתמשנו בו במעבדה בעל 16 סיביות, נשתמש בנוסחאות (8) ו(9): 
**טווח כרטיס $\pm 10V$ ואות בעל אמפליטודה $\pm 5V$:**

$CodeLength=\dfrac{Range}{2^{NumberofBits}}=\dfrac{20V}{2^{16}}=3.05 \cdot 10^{-4}V$  

$Error_{max}=\dfrac{CodeLength}{A}\cdot 100\%=\dfrac{{3.05\cdot 10^{-4}}}{10}\cdot 100\%=3.05\cdot 10^{-5}\cdot 100\%=3.051\cdot 10^{-3}\%$

**טווח כרטיס $\pm 10V$ ואות בעל אמפליטודה $\pm 20mV$:**

$CodeLength=\dfrac{Range}{2^{NumberofBits}}=\dfrac{20V}{2^{16}}=3.05 \cdot 10^{-4}V$  

$Error_{max}=\dfrac{CodeLength}{A}\cdot 100\%=\dfrac{{3.05\cdot 10^{-4}}}{0.04}\cdot 100\%=0.763\%$

**טווח כרטיס $\pm 0.2V$ ואות בעל אמפליטודה $\pm 5V$:**

$CodeLength=\dfrac{Range}{2^{NumberofBits}}=\dfrac{0.4V}{2^{16}}=6.1 \cdot 10^{-6}V$  

$Error_{max}=\dfrac{CodeLength}{A}\cdot 100\%=\dfrac{{6.1\cdot 10^{-6}}}{10}\cdot 100\%=6.1\cdot 10^{-5}\%$ 

**טווח כרטיס $\pm 0.2V$ ואות בעל אמפליטודה $\pm 20mV$:**

$CodeLength=\dfrac{Range}{2^{NumberofBits}}=\dfrac{0.4V}{2^{16}}=6.1 \cdot 10^{-6}V$  

$Error_{max}=\dfrac{CodeLength}{A}\cdot 100\%=\dfrac{{6.1\cdot 10^{-6}}}{0.04}\cdot 100\%=0.015\%$ 


6. מהטבלה ניתן לראות בבירור שרוחב הקוד תלוי בטווח הכניסה של הכרטיס ומספר הסיביות ואינו משתנה בהתאם לאמפליטודת האות. לעומת זאת, שגיאת הקוונטיזציה מושפעת גם מרוחב הקוד וגם מהאמפליטודה - ולכן עבור רוחב קוד קבוע, ככל שהאמפליטודה קטנה יותר, השגיאה היחסית גדלה. 
   לדוגמה, בשורות 1 ו-2 הטווח זהה (±10V), ולכן רוחב הקוד זהה. אולם בשורה 2, האות קטן פי 500 מהטווח - ולכן השגיאה גבוהה יותר. לעומת זאת, בשורות 3 ו-4, שבהן הטווח מצומצם (±0.2V), רוחב הקוד קטן משמעותית והשגיאה בהתאם נמוכה יותר.
   עם זאת, חשוב להבחין בין השגיאה המחושבת לבין איכות השחזור בפועל. בשורה 3, למרות שהשגיאה הקוונטית נמוכה במיוחד, האות בעל אמפליטודה של ±5V לא נכנס במלואו לטווח הכרטיס - ולכן נוצרה רוויה, שפגעה בשחזור. כלומר, במקרה זה השגיאה אינה משקפת את איכות המדידה האמיתית. לכן, המצב האופטימלי הוא: טווח הכרטיס גדול מעט מהאמפליטודה כדי למנוע רוויה, אך לא גדול מדי - כדי לשמור על דיוק מירבי בשחזור.
7. המקרה האופטימלי בטבלה הוא זה שבו מתקבלת שגיאת קוונטיזציה קטנה, אך במקביל טווח הכניסה של הכרטיס מותאם לאמפליטודה של האות, כך שהאות כולו מיוצג ללא חיתוך או רוויה. בהתאם לכך, המצב המוצג בשורה 1 (טווח כרטיס ±10V ואמפליטודה ±5V) יהיה הבחירה הטובה ביותר מבין האפשרויות בטבלה.

---

# מסקנות והערות

במהלך הניסוי בחנו את עקרונות הדגימה והשחזור של אותות אנלוגיים, תוך השוואה בין התיאוריה לבין המתרחש בפועל - עם כל המגבלות והשיבושים שציוד מדידה אמיתי מביא איתו.
**שלב מקדים – מדידה והשוואה בין שיטות**
בשלב המקדים יצרנו אות סינוסי בתדר $8Hz$ ובעוצמה של $\pm 5V$ וביצענו מדידות באמצעות הסקופ - הן ידנית והן בצורה ממוחשבת. כבר כאן נתקלנו בהבדלים בין השיטות: המדידה הידנית הייתה רגישה מאוד לדיוק של מיקום הסמנים, בעוד שהמדידה האוטומטית סיפקה ערכים עקביים יותר, אבל לא תמיד תואמים את הציפיות. לדוגמה, ערך ה־Cycle Mean, שאמור להיות ‎$0Hz$ באות סינוסי מושלם, היה שונה – במקום ‎$0Hz$ קיבלנו $‎0.5Hz$, ככל הנראה בגלל רעש, מגבלות תוכנה או סטייה בפאזה. ניסינו לאמוד את השגיאה והבנו שהתוכנה מבוססת על חיבור בין נקודות בדידות, כך שתדר הדגימה משפיע מאוד על רמת הדיוק.
**שלב ראשון - דגימה בתדרים משתנים**
בשלב הראשון עברנו לתדרי דגימה שונים של האות, תוך שמירה על אות קבוע. כאן נוכחנו לראות את תנאי נייקוויסט בפעולה: כשדגמנו מעל פי שניים מתדר האות - כמו ב-$50Hz$ וב-$100Hz$ - האות ששוחזר היה דומה מאוד למקור. לעומת זאת, בתדרים נמוכים יותר, כמו $10Hz$ או $2Hz$, הופיעה תופעת ההתחזות. הצורה של האות השתנתה לגמרי, ולעיתים הפיקים כלל לא הופיעו או היו משובשים. בדגימה בתדר של $16Hz$, שהוא בדיוק תדר נייקוויסט, קיווינו לקבל תוצאה מושלמת - אך בפועל קיבלנו תדר משוחזר של $8Hz$. זו תוצאה שהעלתה שאלות לגבי סנכרון הדגימה עם האות, ואולי גם השפעה של עיוותים קטנים בפאזה או שגיאות חישוב פנימיות של הכרטיס.
**שלב שני - שינוי תדר האות בתדר דגימה קבוע**
בשלב השני קיבענו את תדר הדגימה על $500Hz$, ושינינו את תדר האות עצמו. הפעם הבחינה הייתה בכיוון ההפוך - האם ניתן לשמור על דיוק כאשר תדר האות משתנה? כאן נצפו תוצאות מגוונות: עבור תדרים נמוכים יחסית כמו $25Hz$ או $100Hz$, הדגימה הייתה מדויקת והשחזור תאם את המקור. לעומת זאת, כשנכנסו לתדרים גבוהים יותר - $1000Hz$ או $1300Hz$ - התחזות הופיעה בצורה מובהקת. ציפינו שהאות יעבור קיפול ויתכנס לתדר של ‎$0Hz$ (כיוון שמדובר בכפולה של תדר נייקוויסט), אך בפועל התקבלו תנודות בתדר נמוך, למשל ‎$0.5Hz$ - ייתכן כתוצאה משינוי קל בפאזה, רעש או סטייה בתזמון הדגימה. נציין כי גם כשלא הייתה התאמה מלאה לתיאוריה, עדיין ניתן היה להבחין בתבניות עקביות שהעידו על קיפולים בתדר ולא על תקלות אקראיות.
**שלב שלישי - השפעת טווח הכרטיס על איכות הדגימה**
לבסוף, בחנו את השפעת טווח המתח של כרטיס הדגימה על איכות האות. כאן ראינו בצורה ברורה איך בחירה לא נכונה של טווח הכניסה עלולה לפגוע בתוצאה: כשעוצמת האות עלתה מעבר לטווח שהוגדר - הכרטיס נכנס לרוויה, והאות נחתך. מהצד השני, כאשר בחרנו טווח רחב מדי - ירדה הרזולוציה והקפיצות בין הערכים הפכו לגסות יותר, מה שפגע בדיוק. מתוך החישובים של רוחב הקוד ושגיאת הקוונטיזציה הבנו את המשמעות של התאמה נכונה בין טווח הכרטיס לעוצמת האות - לא רק כדי למנוע עיוות, אלא גם כדי לשמר את מירב הדיוק האפשרי.

לסיכום, הניסוי הדגים היטב את הפער בין עיבוד אותות תיאורטי לבין עבודה עם ציוד אמיתי. למדנו שתנאים מתמטיים כמו נייקוויסט חשובים, אך לא תמיד מספקים, ושגורמים כמו רעש, רזולוציה, תזמון וסנכרון יכולים להשפיע בצורה משמעותית על האות המשוחזר. הבנה מעשית של מגבלות הציוד מאפשרת ליישם את הכלים התיאורטיים בצורה חכמה יותר.

---
# מקורות
[1] אדם שורץ, _אותות ומערכות – חוברת קורס_, גרסה 2.71, הפקולטה להנדסת חשמל, הטכניון, נובמבר 2022.
[2] גל בן דוד, _אותות ומערכות – דפי הרצאה_, גרסה 2.0, הפקולטה להנדסת חשמל, הטכניון, חורף 2020.
[3] ראמי עיאד, _B1 – עקרונות בדגימת אותות_, מעבדה בהנדסה ביורפואית, הפקולטה להנדסה ביורפואית, הטכניון, אוקטובר 2024.

