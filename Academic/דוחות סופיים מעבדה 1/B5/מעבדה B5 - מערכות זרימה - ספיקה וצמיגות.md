# דוח מסכם

**מספר קבוצה: 32**

| שם מלא     | ת.ז       |
| ---------- | --------- |
| מיטל סבטן  | 206391807 |
| נועם פחימה | 314942962 |
תאריך ביצוע המעבדה: 3.6.2025
שם המדריך: אוריאל בן חמו





# תוכן עניינים

[[#תקציר]]
[[#מטרות הניסוי]]
[[#תמצית הרקע התאורטי/ מבוא]]
[[#תיאור הניסוי]]
[[#ציוד הניסוי]]
 [[#מהלך הניסוי]]
[[#ניתוח ועיבוד התוצאות]]
[[#דיון על השגיאות וסיבותיהן]]
[[#מסקנות והערות]]
[[#מקורות]]

---
# תקציר
מעבדה זו עוסקת בחקר זרימה של זורמים ביולוגיים תוך מדידה וניתוח של שני פרמטרים פיזיקליים מרכזיים: ספיקה וצמיגות. מטרת הניסוי הייתה להכיר לעומק שיטות מדידה שונות, לבחון את יעילותן ולהבין את העקרונות הפיזיקליים העומדים מאחוריהן.  
בחלק הראשון של הניסוי התמקדנו במדידת ספיקה תוך שימוש באמצעים מגוונים: חיישן רוטמטר, חיישן מערבולות, מדידת מילוי מיכל, ומדדי הפרעה מסוג ונטורי, נחיר וחריר. ביצענו כיול למערכת וחישבנו את הספיקה האידאלית באמצעות משוואת ברנולי ושימור מסה. בהשוואה לספיקה האמיתית שחושבה על פי נפח וזמן, נמצא כי קיימות סטיות הנובעות מהפסדי חיכוך במערכת. לשם כך חושב מקדם הפריקה, אשר מבטא את הפער בין התיאוריה למציאות.

בחלק השני התמקדנו במדידת צמיגות של גליצרול, זורם ניוטוני נפוץ, תוך שימוש בשתי שיטות שונות: ויסקומטר מסתובב וויסקומטר נופל. נבחנו היתרונות והחסרונות של כל שיטה, ==ונמצאו פערים בין המדידות לבין הערכים הידועים מהספרות==, ככל הנראה בשל שגיאות ניסוי וטמפרטורה לא אחידה. באופן צפוי, שיטת הויסקומטר המסתובב נמצאה מדויקת ויציבה יותר, בעוד ששיטת הכדור הנופל הציגה פשטות אך רגישות גבוהה לשגיאות.

הניסוי הדגים את חשיבות ההתאמה בין שיטת המדידה לבין דרישות הדיוק, העלות והמורכבות של המערכת. ממצאי המעבדה תורמים להבנה עמוקה יותר של התנהגות זורמים במערכות ביולוגיות וטכנולוגיות, בדגש על שילוב בין תיאוריה, ניסוי ופרשנות הנדסית.

# מטרות הניסוי
- להבין את החשיבות של חקר זרימה במערכות ביולוגיות ובפרט בהקשרים רפואיים כמו זרימת דם ונוזלים בגוף.
- להכיר שיטות מדידה שונות של ספיקה, ולבחון את ההבדלים ביניהן באמצעות רוטמטר, מדיד מערבולות ומילוי מיכל.
- לחשב את הספיקה האידיאלית על בסיס עקרונות שימור מסה וברנולי, ולהשוות אותה לספיקה האמיתית בעזרת מדידות ניסיוניות.
- להעריך את מקדמי הפריקה במדדי הפרעה שונים, ולהבין כיצד הם משפיעים על מידת הדיוק של החישוב התיאורטי.
- למדוד את צמיגות הזורם (גליצרול) בשיטות שונות - ויסקומטר נופל ומסתובב ולהשוות בין התוצאות שהתקבלו.

# תמצית הרקע התאורטי/ מבוא
הבנת זרימה של נוזלים היא יסוד חשוב בהנדסה הביו-רפואית מאחר והיא משפיעה על תהליכים רבים בגוף האדם, החל מזרימת דם בעורקים, דרך אוורור הריאות ועד לפיזור תרופות במערכת הדם. ניסוי זה עסק בשני פרמטרים מרכזיים של זרימה - ספיקה וצמיגות, תוך שימוש בכלים מדויקים למדידה והבנת הגורמים הפיזיים המשפיעים עליהם. הבנה ויכולת מדידה של גדלים אלו מאפשרות לא רק ניתוח פיזיולוגי אלא גם תכנון מערכות רפואיות ואבחון תקלות בזרימת נוזלים במערכות ביולוגיות.
#### ספיקה
ספיקה היא קצב מעבר של נוזל דרך שטח מסוים בזמן נתון והיא מדד מרכזי לאפיון זרימה במערכות ביולוגיות והנדסיות.   
מדידות ספיקה מאפשרות להבין את תפקוד המערכת ולנתח שינויים בזרימה עקב מחלות, שינויים גאומטריים או תנאים חיצוניים. השיטה הבסיסית ביותר למדידת ספיקה היא חישוב לפי ההגדרה:

$$
(1)\ \ \ \ Q = \frac{dV}{dt}
$$

כלומר, שינוי נפח הנוזל במיכל חלקי הזמן שלקח למלא אותו. שיטה זו מדויקת ובלתי תלויה בתכונות מיוחדות של הנוזל או חיישן. בהנחות של זרימה בלתי דחיסה בעלת צפיפות קבועה, מתקיים שימור מסה ומתקבל:

$$(2)\ \ \ \ \dot{m} = \rho \cdot u \cdot A = \text{const}$$

כאשר $u$ היא מהירות, $A$ שטח חתך ו-$\rho$ צפיפות המסה. מכאן ניתן לגזור את הספיקה הנפחית:

$$(3)\ \ \ \ Q = u \cdot A$$
משוואת ברנולי תחת ההנחות של זרימה למינרית, בלתי דחיסה וללא איבודי אנרגיה משמשת לניתוח השפעת הפרשי לחצים על מהירות הנוזל ועל ספיקתו:

$$(4)\ \ \ \ p + \frac{1}{2} \rho u^2 + \rho g h = \text{const}$$

ממנה נגזרת נוסחת הספיקה האידיאלית:

$$(5)\ \ \ \ Q_{\text{ideal}} = A_{\text{out}} \cdot \sqrt{ \frac{2(p_{\text{in}} - p_{\text{out}})}{\rho} } \cdot \frac{1}{\sqrt{1 - \left( \frac{A_{\text{out}}}{A_{\text{in}}} \right)^2 }}$$
במציאות, יש פער בין הספיקה האידיאלית לזו הקורית בפועל. לכן, נמדוד בניסוי פקטור תיקון $C$ אשר יציין את הפער בין התוצאה התאורטית לניסוי: 
$$(6)\ \ \ \ Q_{\text{actual}} = C \cdot Q_{\text{ideal}}$$

##### מדידת ספיקה לפי מכשיר הרוטמטר:
רוטמטר הינו מד זרימה מכני שבו מצוף נע כנגד זרם הנוזל. שיווי המשקל בין כוח הגרר, כוח הציפה וכוח הכבידה קובע את גובה המצוף, מכאן נגזרת מהירות הזרימה הממוצעת אשר עוברת בשטח החתך בין המצוף והצינור:

$$(7)\ \ \ \ u_m = \sqrt{ \frac{2V_b g (\rho_b - \rho_f)}{C_D A_b \rho_f} }$$
בשילוב עם משוואה $(3)$ מתקבלת הספיקה:
$$
(8)\ \ \ \ Q_R = A(z) \cdot \sqrt{ \dfrac{{2V_{b}g}}{C_{D}A_{b}}\cdot\left( \frac{\rho_b}{\rho_f} - 1\right) }
$$
כאשר:
- $A(z)$ שטח המצוף 
- $V_{b}$ נפח המצוף
- $C_{ d}$ מקדם כוח הגרר
- $\rho_b$ צפיפות המצוף
- $\rho_f$ צפיפות הנוזל
#### מספרים אל-ממדיים באפיון זרימה
במהלך הניסוי נעשה שימוש במספרים אל-ממדיים שמאפיינים את התנהגות הזרימה ומסייעים להבין את התנאים בהם נוצרת תופעת המערבולות או נשמרת זרימה למינרית. שלושה מספרים מרכזיים:

- **מספר סטרוהאל** – מתאר את הקצב המחזורי של הופעת מערבולות בגוף מפריע:
    $$(9)\ \ \ \ St = \frac{f \cdot w}{U_{max}}$$
- **מספר ריינולדס** – משמש לזיהוי משטר הזרימה (למינרי או טורבולנטי):
    $$(10)\ \ \ \ Re = \frac{\rho_f \cdot U \cdot d_p}{\mu_f}$$
- **מקדם גרר** – מייצג את היחס בין כוח הגרר לבין התנגדות זורם במהירות $U$ סביב שטח גוף $A_p$:
$$(11)\ \ \ \ C_D = \frac{F_{\text{drag}}}{0.5 \cdot \rho_f \cdot U^2 \cdot A_p}$$
##### מדידת ספיקה באמצעות חיישן מערבולת
כאשר נוזל זורם סביב גוף המפריע לזרימה, הוא יוצר מערבולות מחזוריות. תופעה זו מופיעה כאשר מספר ריינולדס עובר סף מסוים (למשל Re ≈ 50), וקצב הופעת המערבולות $f$ נמצא בקשר ישיר לספיקה, התופעה המחזורית של הופעת מערבולות מוצגת על ידי המספר האל מימדי- מספר סטרוהאל והספיקה המתקבלת הינה:
$$
(12)\ \ \ \ Q(f)= \dfrac{{w\pi D^2}}{4 St} \cdot \left(1-\left(\dfrac{w}{D}\right)^2\right)\cdot f
$$
##### מדידת ספיקה באמצעות מדידי הפרעה: ונטורי, נחיר וחריר

מדידי הפרעה מבוססים על יצירת הצרה יזומה בצינור (כגון חריר, נחיר או ונטורי), אשר יוצרת שינוי במהירות ובפרש הלחצים של הנוזל, לפי עקרונות משוואת שימור מסה וברנולי. בעת מעבר דרך ההצרה, מהירות הזרימה עולה ולחץ יורד. מדידת הפרש הלחצים בין שני קטעים מאפשרת לחשב את הספיקה דרך ההצרה.
במדידת ספיקה באמצעות מדידי הפרעה, ניתן להניח שהפרש הלחצים נובע כולו מאיבוד אנרגיה עקב חיכוך בצינור. בהנחה שהאיבוד מתנהג באופן לינארי לאורך הדרך, הלחץ בכל נקודה $x$ בין הכניסה ליציאה ניתן בקירוב ע"י:
$$(13)\ \ \ \ P_{\text{in}} - P(x) = (P_{\text{in}} - P_{\text{out}}) \cdot \frac{x}{L_{\text{in-out}}}$$
משוואה זו מאפשרת להמיר את הפרש הלחצים הנמדד במיקום מסוים לאורך ההפרעה לערך שקול על פני כל האורך ומסייעת לדייק את חישוב הספיקה בפועל.
נוסחה חשובה הינה משוואת ההידרוסטטיקה:
$$(14)\ \ \ \ P(h) - P_{\text{atm}} = \rho g h$$
בעזרת משוואת ההידרוסטטיקה, נוכל להמיר את המידע החשמלי שנמדוד עם החיישן חזרה ליחידות של לחץ על ידי מדידת גובה המים בנקודות שונות והשוואה לקריאת הצג.
#### צמיגות
צמיגות נמדדת כשאיפה לכמת את ההתנגדות של זורם לשינוי צורה. עבור נוזל ניוטוני, היחס בין מאמץ הגזירה למהירות הגזירה הוא קבוע:

$$(15)\ \ \ \ \tau = \mu \cdot \dot{\gamma}$$
כאשר $\mu$ היא הצמיגות הדינאמית.
##### מדידת הצמיגות באמצעות ויסקומטר נופל
בויסקומטר נופל נמדדת צמיגות נוזל באמצעות כדור שנופל בתוכו. הכדור מאט עד להגעה למהירות טרמינלית, בה מאוזנים כוח הכבידה, כוח הציפה וכוח הגרר. מדידת זמן הנפילה מאפשרת לחשב את צמיגות הנוזל. מהירות הכדור תחושב באופן הבא: 
    $$(16)\ \ \ \ v(t) = -\left( 1 - \frac{\rho_f}{\rho_p} \right) g \tau \cdot \left(1 - e^{-t/\tau} \right)$$
כאשר $\tau$ הוא הזמן האופייני בבעיה:
    $$(17)\ \ \ \ \tau = \frac{\rho_p \cdot d_p^2}{18 \mu_f}$$
והמהירות הסופית אליה יגיע הכדור לאחר $5\tau$ היא:
    $$ (18)\ \ \ \ v_{\text{term}} = \left( \frac{ \rho_f}{\rho_p}-1 \right) \cdot g \cdot \tau$$
    ניתן לחשב את המהירות גם ישירות מהמדידה:
$$(19)\ \ \ \ v_{\text{term}} = \frac{\Delta x}{\Delta t}$$
##### מדידת הצמיגות באמצעות ויסקומטר מסתובב
הויסקומטר המסתובב מודד את הצמיגות הדינמית של זורם על ידי סיבוב של ספינדל בתוך הנוזל במהירות זוויתית קבועה. הכוח הצמיגי של הזורם מפעיל מומנט התנגדות לסיבוב והמכשיר מודד מומנט זה כדי להסיק את הצמיגות. ככל שהנוזל צמיג יותר- נדרש מומנט גבוה יותר כדי לשמור על אותה מהירות סיבוב.
המומנט נוצר כתוצאה ממאמצי גזירה שמפעיל הנוזל על הדופן של הספינדל ותלוי בקצב הגזירה, שטח המגע והצמיגות.
הגדרת מומנט כתוצאה ממאמץ גזירה:
$$(20)\ \ \ \ \vec{T} = \int \vec{r} \times d\vec{F}
$$
כאשר כוח הגזירה המופעל על שטח קטן הוא:
    $$(21)\ \ \ \ dF = \tau \cdot dA$$
נוודא שהמומנט המתקבל כתוצאה ממאצי הגזירה נמצא בטווח:
$$(22)\ \ \ \ 0.1\cdot T_{max}<T< 0.9\cdot T_{max} $$
אחרת, יש להחליף לספינדל קטן/ גדול יותר בהתאם למאמץ המתקבל.  
#### כלים סטטיסטיים

- **סטיית תקן**:

$$(23)\ \ \ \ \sigma_t = \sqrt{ \frac{1}{N - 1} \sum_{i=1}^N (t_i - \bar{t})^2 }$$


- **אחוז שגיאה**:

$$(24)\ \ \ \ \% \text{Error} = \left( \frac{\text{expected} - \text{actual}}{\text{expected}} \right) \cdot 100$$
#### סיכום
שיטות מדידת ספיקה וצמיגות כוללות איזון בין מודל תיאורטי למאפיינים ניסויים. כל שיטה דורשת הבנה של ההנחות שמאחוריה, וכוללת מקדמים אמפיריים או תיקונים המותאמים למציאות הפיזיקלית. ניסוי זה מדגים את חשיבות היכולת לשלב בין פיזיקה עיונית, הנדסה ודיוק מדידה – כדי לייצג את ההתנהגות האמיתית של זרימות נוזלים ביולוגיות.





# תיאור הניסוי
## ציוד הניסוי
#### ציוד למדידת ספיקה:
- מיכל מים - למילוי וחישוב נפח.
- שעון עצר - למדידת זמן מילוי.
- רוטמטר - מד זרימה מכני המבוסס על תנועת מצוף בצינור קוני.
- חיישן מערבולות - למדידת תדר הופעת מערבולות בזרימה.
- מערכת מדדי הפרעה - ונטורי, נחיר, חריר.  
- מד לחץ - למדידת הפרש לחצים לפני ואחרי ההפרעות.
- משאבה - ליצירת זרימה מבוקרת במערכת.
#### ציוד למדידת צמיגות:
- ויסקומטר נופל - מיכל גליצרול, מיכל דבש ושני כדורים בגדלים שונים.
- סטופר - למדידת זמן נפילה.
- כלים למדידת מסה וקוטר - משקל וקליבר למדידת הכדור.
- ויסקומטר מסתובב - כולל ספינדל, מנוע סיבוב, מד טמפרטורה וחיישני מומנט.
## מהלך הניסוי
#### צמיגות - ויסקומטר מסתובב וויסקומטר נופל
התחלנו במדידת צמיגות של גליצרול באמצעות ויסקומטר מסתובב. בחרנו בספינדל S2, ומילאנו 45 מ"ל גליצרול. הפעלנו את המכשיר במהירויות סיבוב שונות:  $\omega = 6,\ 12,\ 30,\ 60\ \text{RPM}$, בכל מהירות נרשמו ערכים של צמיגות דינמית, מומנט סיבוב ומאמץ גזירה. הנתונים נאספו באמצעות המערכת הדיגיטלית של הוויסקומטר.
בנוסף, מדדנו את הצמיגות שלגליצרול ודבש באמצעות ויסקומטר נופל. הפלנו כדור מתכתי דרך המיכלים ומדדנו את זמן הנפילה. חושבה מהירות טרמינלית, ומתוכה נגזרה הצמיגות לפי חוק סטוקס. מדדנו גם את המסה והקוטר של הכדור באמצעות משקל וקליבר.
#### ספיקה
עברנו למערכת הצינורות וביצענו מדידת ספיקה באמצעות מספר שיטות: 
בשלב הראשון, כיילנו את מתמר הלחץ. רוקנו את עמוד המים וחיברנו כניסה אחת של המתמר למונמטר, ואת הכניסה השנייה השארנו חשופה ללחץ אטמוספרי (ללא חיבור). מדדנו שישה ערכים של הפרשי מתח, כל אחד עבור גובה שונה של עמוד מים. לאחר סיום הכיול, ניתקנו את המתמר מהמערכת.
בשלב השני, מדדנו את הספיקה האמיתית באמצעות מילוי מיכל מים. מדדנו את הזמן שנדרש למלא את המיכל עד לגובה של $10\ \text{cm}$ באמצעות סטופר. קוטר המיכל היה ידוע מראש, ולכן חישבנו את נפחו. באמצעות חלוקת הנפח בזמן, התקבלה הספיקה האמיתית.
בהמשך, חיברנו את חיישני המתח (מתמרי הלחץ) למדיד ההפרעה מסוג ונטורי. בנוסף, נמדד גם גובה שיווי המשקל של מצוף הרוטמטר, בכל שלב של הזרימה. רשמנו את כל הפרמטרים שנמדדו או התקבלו מהמכשיר בטבלה ובהם:
- תדר חיישן הערבול
- מדידת מתמר הלחץ (הפרש לחצים)
- גובה שיווי משקל של המצוף ברוטמטר
את אותה סדרת מדידות ביצענו גם עבור הפרעות מסוג חריר ונחיר, תוך שימוש באותו מתמר לחצים ושיטות עיבוד זהות.

#  ניתוח ועיבוד התוצאות 










---

### מקורות
