# דוח מסכם

| שם מלא     | ת.ז       |
| ---------- | --------- |
| מיטל סבטן  | 206391807 |
| נועם פחימה | 314942962 |
תאריך ביצוע המעבדה: 6.5.2025
שם המדריך: רועי מרצקי
מספר קבוצה: 32




# תוכן עניינים

[[#תקציר]]
[[#מטרות הניסוי]]
[[#תמצית הרקע התאורטי/ מבוא]]
[[#תיאור הניסוי]]
[[#ציוד הניסוי]]
 [[#מהלך הניסוי]]
[[#ניתוח ועיבוד התוצאות]]
[[#חלק ראשון- היכרות עם מטריצת חיבורים ורמ"ס]]
[[#חלק שני- בחינת מעגל RC כמסנן מעביר נמוכים]]
[[#חלק שלישי- ניתוח תאורטי של מעגל RLC טורי]]
[[#מסקנות והערות]]
[[#מקורות]]

---
# תקציר
המעבדה עסקה בהיכרות עם ציוד וטכניקות בסיסיות לעבודה ביולוגית עם תרביות תאים.  
עבדנו עם ארבעה סוגי תאים: HEK, j774, HNDF ו- Hybridoma, כאשר לכל אחד מהם תכונות ביולוגיות ייחודיות ותנאי גידול מותאמים. את התאים בחנו באמצעות מיקרוסקופ פלואורסנטי, וצילמנו תמונות מיקרוסקופיות מכל סוג תא.  
לאחר מכן ניתחנו את המורפולוגיה של התאים בתוכנת ImageJ, ==תוך חישוב פרמטרים כמו שטח, היקף, קמירות, אקסצנטריות ומעגליות במטרה להבין את הקשר בין מבנה התא לתפקודו.==

בהמשך, למדנו על טכניקות ניתוק תאים בהתאם לרמת האדהזיה שלהם. עבור תאים בעלי אדהזיה חזקה, כמו HNDF, נעשה שימוש בטריפסין, בעוד שתאים עם אדהזיה חלשה יותר נותקו בעזרת cell scraper או שטיפה תחת לחץ עדין.  
השווינו בין השיטות וראינו התאמה בין מבנה התאים לבין שיטת הניתוק היעילה עבורם. לאחר איסוף התאים, הכנסנו את כל הדגימות לצנטריפוגה לצורך ריכוז ושיקוע התאים, תוך הקפדה על איזון בין המבחנות.

בניסוי נוסף בדקנו את חיות תאי HNDF באמצעות צביעת Trypan Blue, תוך ערבוב של $50\ \mu L$ תאים עם $50\ \mu L$ צבען ביחס $1:1$.  
מאחר ואחוז החיות שהתקבל היה נמוך במיוחד, נעזרנו בתמונות מהמודל לצורך ניתוח. ייתכן שהחיות הנמוכה נבעה ==מתהליך ניתוק לא שלם מהצלחת. (להוסיף עוד סיבה)==

לסיום, ביצענו מדידת ריכוז חלבון בשיטת Bradford. מדדנו את ספיגת האור של דגימות שונות ($10\%$ FBS, מדיום גידול, וחומר נעלם בנפחים שונים) באמצעות עקומת כיול שהכנו מראש. נמצא כי ה-FBS הציג ערך בליעה הגבוה מגבול הכיול מה שמעיד על ריכוז חלבון גבוה במיוחד.  
בנוסף, שמנו לב לשונות בין חזרות, מה שהדגיש את הצורך בחזרות ביולוגיות ובחישוב סטיות תקן לצורך קבלת תוצאות אמינות.

# מטרות הניסוי
- להכיר את עקרונות העבודה הסטרילית במעבדה ביולוגית, תוך שימוש נכון בציוד כמו מנדף ביולוגי, פיפטורים, צנטריפוגה ומיקרוסקופ פלואורסנטי.
- לתרגל עבודה עם תרביות תאים מסוגים שונים, תוך הבנת ההבדלים ביניהם במבנה, תפקוד ואדהזיה.
- לבצע ניתוק של תאים בדרכים שונות (טריפסין, cell scraper, שטיפה תחת לחץ), ולהבין את הקשר בין שיטת הניתוק למאפייני התא.
- ==לחשב פרמטרים מורפולוגיים כמו שטח, קמירות, אקסצנטריות ומעגליות באמצעות ניתוח תמונות ב-ImageJ.==
- לבצע בדיקת חיות תאים באמצעות צביעת Trypan Blue והכנסת הדגימה להמיציטומטר.
- למדוד ריכוז חלבון בדגימות שונות בשיטת Bradford, תוך שימוש בעקומת כיול והשוואה לדגימות ביקורת.
- להבין את חשיבות החזרות הביולוגיות והסטיות הסטטיסטיות בניתוח תוצאות ניסוי.

# תמצית הרקע התאורטי/ מבוא
### ספקטרופוטומטריה ושיטת Bradford
ספקטרופוטומטריה היא שיטה כמותית למדידת ריכוזים של חומרים בתמיסה, המבוססת על בליעת אור. כאשר קרן אור מונוכרומטית עוברת דרך תמיסה, עוצמתה פוחתת בהתאם לריכוז החומר הסופג. חוק בר-למבר [2] מתאר קשר זה:
$$
(1)\quad A = -\log(T) = -\log\left(\frac{I}{I_0}\right) = \varepsilon \cdot b \cdot c
$$
כאשר A הוא ערך הבליעה, T הוא היחס בין עוצמות האור לאחר ולפני המעבר בתמיסה, $\varepsilon$ הוא מקדם הבליעה, b הוא אורך התא ו-c הוא ריכוז החומר. מדידה באורך גל קבוע מאפשרת קבלת ערך בליעה, שניתן לתרגמו לריכוז בעזרת עקומת כיול. בליעת האור בתמיסה נובעת מאינטראקציה בין הפוטונים למולקולות החומר, בהתאם לרמות האנרגיה של האלקטרונים. על כן, גם שינויים קטנים בריכוז גורמים לשינוי ניכר בבליעה [2].

שיטת Bradford היא שיטה צבעונית לכימות חלבונים, המבוססת על קשירת חלבונים לצבען Coomassie Blue. כאשר הצבען נקשר לחלבון, הוא משנה את תכונותיו הספקטרליות - מעבר מבליעה של 465nm ל-595nm, מה שמאפשר מדידה ישירה באמצעות ספקטרופוטומטר [1]. יתרונה של שיטה זו הוא רגישות גבוהה, זמן תגובה קצר ופשטות יחסית. הצבען קיים בשלוש תצורות בהתאם ל-pH, אך רק הצורה הכחולה נקשרת לחלבונים, בעיקר באינטראקציה עם קבוצות ארגינין ואתרי הידרופוביות [1].
לצורך חישוב ריכוז החלבון בדגימה מתוך עקומת הכיול השתמשנו גם בנוסחה הבאה:
$$
(2)\quad C_1 V_1 = C_2 V_2
$$
כאשר C הוא הריכוז ו-V הוא הנפח. נוסחה זו מאפשרת לחשב את אחד מהמשתנים כאשר שלושת האחרים ידועים, ומשמשת לעבודה עם דילולים.

### מיקרוסקופיה
מיקרוסקופיה היא טכניקה בסיסית במדעי התא, המאפשרת צפייה במבנים זעירים שלא נראים לעין בלתי מזוינת. במעבדה זו השתמשנו במיקרוסקופ אור הפוך (inverted light microscope), בו מקור האור נמצא מעל הדגימה ועדשות המטרה מתחתיה – סידור המתאים במיוחד לתאים שצמודים לתחתית צלחת תרבית [3].
נעשה שימוש בשלוש טכניקות תאורה עיקריות:
- **Bright field** – תאורה רגילה וישירה, בה האור עובר דרך הדגימה. מתאימה לתאים בעלי פיגמנטציה טבעית או לאחר צביעה. בתאים שקופים מתקבל ניגודיות נמוכה.
   - **Dark field** – האור מואר באלומה היקפית ולא ישירה, כך שרק אור שפוגע בדגימה ומתפזר יגיע לעדשה. שיטה זו יוצרת תמונה מוארת על רקע כהה, ומתאימה לתאים דקים או בלתי צבועים.
- **Phase contrast** – מבוססת על הפרשי מופע של אור שעובר באזורים בצפיפות שונה בתוך התא. שיטה זו מגבירה ניגודיות בתאים חיים ומאפשרת צפייה בפרטים פנימיים מבלי צורך בצביעה.

בנוסף, השתמשנו במיקרוסקופ פלואורסנטי - טכניקה המבוססת על גירוי של מולקולות פלואורסנטיות באמצעות אור באורך גל קצר וקליטת האור הנפלט באורך גל ארוך. שיטה זו מאפשרת זיהוי של מרכיבים תאיים מסומנים בצורה מדויקת. שימוש בטכניקה זו מתאים במיוחד לבדיקת לוקליזציה של חלבונים, איתור ממברנות תאיות וסימון תאים מסוימים בתרבית [3].
### קווי תאים וניתוח מורפולוגי
הניסוי כלל עבודה עם ארבעה קווי תאים בעלי מאפיינים שונים:
- HEK: תאי אפיתל שמקורם בכליה עוברית של אדם. תאים אלו משמשים רבות במחקר גנטי וביוכימי בזכות יציבותם והיכולת לתכנתם לייצור חלבונים [6].
- j774: קו מקרופאג'ים ממקור עכברי, המדמה פעילות של מערכת חיסון מולדת.
- HNDF: תאי פיברובלסט שמקורם בעור אנושי, משתתפים בבניית רקמות חיבור ובתהליכי ריפוי פצעים.
- Hybridoma: תאים מהונדסים שנוצרו מהיתוך של תאי B עם תאי מיאלומה, ומשמשים לייצור נוגדנים מונוקלונליים [6].

לצורך ניתוח מורפולוגי של תאים, נעשה שימוש בתוכנת ImageJ, המאפשרת מדידה של פרמטרים גאומטריים על סמך תמונות מיקרוסקופיות [4]. בין המדדים שנבחנו:
- Circularity: מגדיר עד כמה צורת התא קרובה למעגל מושלם.
$$
(3)\quad Circularity = \frac{4 \pi \cdot Area}{(Perimeter)^2} [4]
$$
- Eccentricity: מתאר את מידת האליפטיות של התא (0 לעיגול, 1 לקו). ==לבדוק את הנוסחה הזאת== 
$$
(4)\quad Eccentricity = \sqrt{1 - \left(\frac{b}{a}\right)^2}
$$
כאשר a ו-b הם הציר הארוך והקצר של האליפסה.
- Convexity: מתאר את היחס בין היקף התא להיקף המעטפת הקמורה שעוטפת אותו.
$$
(5)\quad Convexity = \frac{\text{Convex Perimeter}}{\text{Actual Perimeter}}
$$
עיוותים מורפולוגיים עשויים לנבוע מתהליכים תאיים כמו סטרס חמצוני, אפופטוזיס, או השפעות מכניות של ניתוק לא עדין מהצלחת. לכן, ניתוח פרמטרים אלה מספק תובנות על מצבו של התא ותפקודו [4].

### המיציטומטר ובדיקת חיות תאים
המיציטומטר הוא לוח זכוכית מיוחד הכולל רשת חרוטה בעומק מדויק, המאפשרת ספירת תאים בנפח ידוע. באמצעותו ניתן לחשב את ריכוז התאים בתמיסה על סמך מספר התאים שנצפו בשדות הספירה. ==במעבדה זו נעשה שימוש בהמיציטומטר קלאסי, הכולל שני אזורי ספירה בנפח מוגדר של 0.9 מ"ל כל אחד [5].==
לצורך הבחנה בין תאים חיים למתים נעשה שימוש בצביעת Trypan Blue - צבען שחדיר לתאים בעלי ממברנה פגועה בלבד. תאים חיים אינם סופגים את הצבע ונשארים שקופים, ואילו תאים מתים נצבעים בכחול כהה. שיטה זו מאפשרת הערכה גסה של אחוז החיות בתרבית, אך אינה רגישה לשינויים מטבוליים מוקדמים או אפופטוזיס [5]. ==קיימות שיטות מתקדמות יותר כגון זרימת תאים (flow cytometry) עם סמנים פלואורסנטיים, המאפשרות מדידה מדויקת של שלבי חיים שונים בתא.==

חישוב ריכוז התאים בדגימה נעשה לפי הנוסחה:
$$
(6)\quad \text{Cell concentration} = \frac{\text{Average Count} \times \text{Dilution Factor} \times 10^4}{\text{Volume per square (mL)}}
$$
חישוב אחוז החיות מתבצע לפי:
$$
(7)\quad Viability = \frac{Viable Cells}{Total Cells} \cdot 100% [5]
$$
# תיאור הניסוי
## ציוד הניסוי
- מיקרוסקופ פלואורסנטי מסוג Inverted
- מנדף ביולוגי ומנדף כימי
- פיפטורים חשמליים ומכניים (בגדלים שונים)
- אפנדורף להעמסת דגימות
- מבחנות פלקון
- מערכת אינקובציה מבוקרת
- צלחות פטרי לגידול תאים
- Cell Scraper
- המיציטומטר
- צנטריפוגה
- ספקטרופוטומטר ומגש בעל 24 באריות
 
## חומרי הניסוי
- תאי HEK, j774, HNDF ו-Hybridoma
- מדיום גידול 
- חומר נעלם 
- תמיסת FBS בריכוז 10%
- תמיסת BSA בריכוז $2\ \frac{mg}{ml}$ 
- ריאגנט Coomassie Blue 
- תמיסת PBS (Phosphate-Buffered Saline)
- טריפסין ($2 mL$)
- צבען Trypan Blue ($50 \mu L$)

## מהלך הניסוי
המעבדה נפתחה בהדרכה עיונית על בטיחות במעבדה ביולוגית, עבודה סטרילית והיכרות עם אזור המעבדה וציוד חיוני - מנדפים ופיפטורים (מכני וחשמלי). הדגש היה שמירה על סטריליות ושימוש בציוד מגן אישי. לאחר מכן ניגשנו לביצוע הניסוי המעשי שכלל שלושה חלקים עיקריים: עבודה עם תרביות תאים, בדיקת חיות תאים ומדידת ריכוז חלבון בשיטת Bradford.
#### ניתוק תאים ואיסופם
תחילה בחנו את צלחות הפטרי השונות תחת המיקרוסקופ ודיברנו על המורפולוגיה ועל תפקידם של כל סוגי התאים. לאחר מכן עברנו לעבודה במנדף ביולוגי תוך הקפדה על סטריליות - לבישת כפפות, חיטוי ב-70% אתנול ווידוא שכל הפעולות מבוצעות בתוך המנדף, מבלי להוציא את הידיים או הכלים ממנו.
עבדנו עם ארבעה סוגי תאים: HEK, j774, HNDF ו-Hybridoma, כאשר לכל אחד מהם רמת אדהזיה שונה, ולכן שיטת הניתוק התאימה למאפייניו:
- **HNDF:** תאים אלו בעלי אדהזיה חזקה. לשם ניתוקם, שטפנו תחילה ב-PBS, לאחר מכן הוספנו $2 mL$ טריפסין והצלחת הושמה באינקובטור למשך 4 דקות. לאחר מכן הוספנו מדיום גידול לנטרול הטריפסין, שטפנו היטב וערבבנו את התמיסה. התאים הועברו למבחנת פלקון מסומנת ודגימה מהם שימשה לבדיקה בהמיציטומטר.
- **j774:** לאחר שאיבת המדיום, שטפנו את הצלחת ב-PBS וגירדנו בעזרת cell scraper. התאים הועברו למבחנת פלקון מסומנת.
- **HEK:** הצלחת המקורית של תאי HEK שהופשרה שבוע קודם לכן לא שרדה, רוב התאים מתו. לכן, יומיים לפני הניסוי הופשרה צלחת חדשה, אך לאור פרק הזמן הקצר, כמות התאים הייתה קטנה מהמצופה. לשם ניתוקם, הוספנו PBS ויצרנו זרם ממוקד בעזרת פיפטור חשמלי לשחרורם בעדינות מהצלחת. התמיסה הועברה למבחנת פלקון מסומנת.
- **Hybridoma:** כיוון שתאים אלה אינם נצמדים, ערבבנו היטב את המדיום בצלחת ולקחנו דגימה מייצגת ישירות למבחנת פלקון.
#### בדיקת חיות תאים - Trypan Blue
לקחנו דגימה של $50 \mu L$ מתאי HNDF וערבבנו עם $50 \mu L$ Trypan Blue. את התערובת הכנסנו להמיציטומטר וביצענו ספירה בארבעה ריבועים, תוך הבחנה בין תאים חיים (שקופים) למתים (צבועים בכחול). התוצאות הראו אחוזי חיות נמוכים מאוד ולכן ניתחנו תוצאות מקבוצה אחרת ודנו בגורמים האפשריים לכך.
#### סרכוז תאים
העברנו את המבחנות לצנטריפוגה, איזנו את המבחנות וביצענו סרכוז במשך 4 דקות במהירות של $200g$. לא צפינו בתוצאה הסופית של הסרכוז.
#### מדידת ריכוז חלבון - שיטת Bradford
ביצענו ניסוי למדידת ריכוזים באמצעות ספקטרופוטומטריה. מילאנו 18 באריות בריאגנט Coomassie Blue בנפח של $1 mL$ כל אחת. הבאריות בשורה הראשונה שימשו לעקומת כיול עם BSA בריכוז $2 \frac{mg}{mL}$, בנפחים עולים של: $0,\ 2.5,\ 5,\ 10,\ 20,\ 40\ \mu L$.
שתי השורות הנוספות מולאו כחזרות ביולוגיות של דגימות בדיקה: $20 \mu L$ של FBS בריכוז 10%, $20 \mu L$ ו-$10 \mu L$ של מדיום גידול ו-$10 \mu L$ של חומר נעלם. 
היו מעט בועות בבאריות ומכיוון שהן עלולות לפגוע בדיוק המדידה - ערבבנו בעדינות והוצאנו כמה שניתן. לאחר מכן הכנסנו את הצלחת למכשיר הספקטרופוטומטר, אשר חישב את ערכי הבליעה באורך גל של 595 ננומטר. עקומת הכיול שימשה להערכת ריכוזי החלבון בדגימות.

#  ניתוח ועיבוד התוצאות 
1. עבור כל סוג תא נחשב באמצעות תכנת ה-ImageJ ערכים שונים עבור 3 תאים שונים מכל תמונה אשר צולמה במהלך המעבדה תחת מיקרוסקופ. נחשב את הקמירות לפי נוסחה (5)
## תאי HNDF

![[HNDF1.png| 630]]
>איור 1: תא  HNDF מספר 1


שטח: $6224.227 [\mu m^2]$ 
היקף: $983.627 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{786.44}{983.627}=0.799$
מעגליות: $0.081$
אקסצנטריות: $\dfrac{1}{AR}= \dfrac{1}{6.358}= 0.157$
![[HNDF2.png|630]]
> איור : תא HNDF מספר 2


שטח: $2436.035 [\mu m^2]$ 
היקף: $692.529 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{643.372}{692.529}=0.929$
מעגליות: $0.064$
אקסצנטריות: $\dfrac{1}{AR}= \dfrac{1}{22.051}= 0.045$
![[HNDF3.png|630]]
>איור : תא HNDF מספר 3

שטח: $2506.756 [\mu m^2]$ 
היקף: $723.791 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{600.011}{723.791}=0.828$
מעגליות: $0.06$
אקסצנטריות: $\dfrac{1}{AR}= \dfrac{1}{4.244}= 0.235$
## תאי j774
![[J774_1.png|630]]
> איור: תא j774 מספר 1

שטח: $92.094 [\mu m^2]$ 
היקף: $35.673 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{35.508}{35.673}=0.995$
מעגליות: $0.909$
אקסצנטריות: $\dfrac{1}{AR}= \dfrac{1}{1.221}= 0.819$

![[J774_2.png|630]]
>איור : תא j774 מספר 2

שטח: $98.403 [\mu m^2]$ 
היקף: $36.870 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{36.785}{36.87}=0.997$
מעגליות: $0.91$
אקסצנטריות: $\dfrac{1}{AR}= \dfrac{1}{1.505}= 0.664$

![[J774_3.png|630]]
>איור : תא j774 מספר 3

שטח: $167.585 [\mu m^2]$ 
היקף: $48.318 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{48.268}{48.318}=0.998$
מעגליות: $0.902$
אקסצנטריות: $\dfrac{1}{AR}= \dfrac{1}{1.381}= 0.724$




## תאי HEK
![[HEK1.png|630]]
> איור מספר : תא HEK מספר 1

שטח: $2724.176 [\mu m^2]$ 
היקף: $389.737 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{228.918}{389.737}=0.587$
מעגליות: $0.225$
אקסצנטריות: $\dfrac{1}{AR}= \dfrac{1}{1.174}= 0.851$
![[HEK2.png|630]]
> איור מספר : תא HEK מספר 2

שטח: $3669.259 [\mu m^2]$ 
היקף: $431.485 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{275.166}{431.485}=0.637$
מעגליות: $0.248$
אקסצנטריות: $\dfrac{1}{AR}= \dfrac{1}{1.119}= 0.893$
![[HEK3.png| 630]]
> איור מספר : תא HEK מספר 3

שטח: $643.763 [\mu m^2]$ 
היקף: $157.581 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{140.083}{157.581}=0.888$
מעגליות: $0.326$
אקסצנטריות: $\dfrac{1}{AR}= \dfrac{1}{2.894}= 0.345$
## תאי Hybridoma

![[HIB1.png|630]]
> איור : תא Hybridoma מספר 1


שטח: $142.126 [\mu m^2]$ 
היקף: $43.039 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{42.969}{43.039}=0.998$
מעגליות: $0.964$
אקסצנטריות: $\dfrac{1}{AR}= \dfrac{1}{1.144}= 0.874$

![[HIB2.png|630]]
>איור : תא Hybridoma מספר 2

שטח: $171.57 [\mu m^2]$ 
היקף: $49.109 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{48.799}{49.109}=0.993$
מעגליות: $0.894$
אקסצנטריות: $\dfrac{1}{AR}= \dfrac{1}{1.457}= 0.686$



![[HIB3.png|630]]
>איור : תא Hybridoma מספר 3

שטח: $78.479 [\mu m^2]$ 
היקף: $32.201 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{32.196}{32.201}=0.999$
מעגליות: $0.951$
אקסצנטריות: $\dfrac{1}{AR}= \dfrac{1}{1.185}= 0.843$




### מקורות
[1] Bradford, M.M. (1976). A rapid and sensitive method for the quantitation of microgram quantities of protein utilizing the principle of protein-dye binding. Analytical Biochemistry, 72(1-2), 248-254.

[2] Skoog, D.A., Holler, F.J., & Crouch, S.R. (2017). Principles of Instrumental Analysis (7th ed.). Cengage Learning.

[3] Murphy, D.B. & Davidson, M.W. (2012). Fundamentals of Light Microscopy and Electronic Imaging (2nd ed.). Wiley-Blackwell.

[4] Schneider, C.A., Rasband, W.S., & Eliceiri, K.W. (2012). NIH Image to ImageJ: 25 years of image analysis. Nature Methods, 9(7), 671–675.

[5] Strober, W. (2001). Trypan Blue Exclusion Test of Cell Viability. Current Protocols in Immunology, Appendix 3: Appendix 3B.

[6] American Type Culture Collection (ATCC). Cell Line Information. ATCC, Manassas, VA, USA.

