# דוח מסכם

מספר קבוצה: 32

| שם מלא     | ת.ז       |
| ---------- | --------- |
| מיטל סבטן  | 206391807 |
| נועם פחימה | 314942962 |
![[תמונה 2 נועם ומטל.png|500]]
שם המדריך: רועי מרצקי
תאריך ביצוע המעבדה: 6.5.2025

---
# תוכן עניינים

* [[#תקציר]]
* [[#מטרות הניסוי]]
* [[#תמצית הרקע התאורטי/ מבוא|תמצית הרקע התאורטי/ מבוא:]]
	* [[#ספקטרופוטומטריה ושיטת Bradford]]
	*  [[#מיקרוסקופיה וניתוח מורפולוגי]]
	*   [[#המיציטומטר ובדיקת חיות תאים]]
	* [[#קווי תאים]]
* [[#תיאור הניסוי| תיאור הניסוי:]]
	* [[#ציוד הניסוי]]
	*  [[#חומרי הניסוי]]
	*  [[#מהלך הניסוי]]
* [[#ניתוח ועיבוד התוצאות]]
* [[#מסקנות והערות]]
* [[#מקורות]]


---
# תקציר
המעבדה עסקה בהיכרות עם ציוד וטכניקות בסיסיות לעבודה ביולוגית עם תרביות תאים וניתוח כמותי של פרמטרים מורפולוגיים. עבדנו עם ארבעה סוגי תאים: HEK, j774, HNDF ו-Hybridoma, אשר נבדלו בגודל, צורה ורמת אדהזיה. באמצעות מיקרוסקופ פלואורסנטי ותוכנת ImageJ חושבו מדדים כמו שטח, היקף, קמירות, מעגליות ואקסצנטריות. לדוגמה, תאי HNDF היו הגדולים ביותר עם שטח ממוצע של $3722.3 μm²$, בעוד תאי j774 ו-Hybridoma היו הקטנים ביותר עם ערכים של $119.4$ ו-$130.7 μm²$ בהתאמה. תאי Hybridoma הציגו גם קמירות ומעגליות גבוהות (0.996, 0.936), המעידות על מבנה עגול וסימטרי, בניגוד ל-HNDF שהיו בעלי צורה מוארכת יותר (מעגליות 0.068, אקסצנטריות 0.145).

בהמשך, בוצע ניתוק של תאים בהתאם לרמת האדהזיה: HNDF נותקו עם טריפסין, j774 באמצעות cell scraper, HEK ע"י זרם נוזל עדין, ו-Hybridoma נאספו מהתמיסה ללא צורך בניתוק. נמצאה התאמה בין שיטת הניתוק למורפולוגיה ולכוחות ההיצמדות של כל סוג תא.

את חיות תאי HNDF בדקנו בצביעת Trypan Blue ביחס 1:1. מהנתונים עלה כי אחוז החיות היה כ-85.7%, אך תוצאה זו חושבה על בסיס דגימת מודל חלופית, לאחר שבדגימה המקורית כמעט ולא נצפו תאים חיים - ייתכן בשל ערבוב חזק מדי, זמן שהות ארוך מחוץ לאינקובטור או ניתוק לא מלא מהצלחת.

לסיום, נמדד ריכוז חלבון בשיטת Bradford. עקומת הכיול שהתקבלה הייתה בעלת התאמה חלקית בלבד (R² = 0.5502), והובילה לחישובים פחות מדויקים. עבור דגימת FBS בריכוז 10% נמדד ריכוז חלבון של 2.69 mg/mL, בעוד שבדגימת מדיום הגידול התקבלו ערכים של 4.16 ו-6.44 $mg/mL$ (תלוי בנפח הדגימה). לעומת זאת, דגימת החומר הנעלם סיפקה ערך שלילי לא תקף, מה שמעיד על חריגה מטווח הכיול. שונות זו מדגישה את מגבלות השיטה, את החשיבות בעבודה בטווח הליניארי, וביצוע חזרות לשם אמינות גבוהה יותר.
# מטרות הניסוי
- להכיר את עקרונות העבודה הסטרילית במעבדה ביולוגית, תוך שימוש נכון בציוד כמו מנדף ביולוגי, פיפטורים, צנטריפוגה ומיקרוסקופ פלואורסנטי.
- לתרגל עבודה עם תרביות תאים מסוגים שונים, תוך הבנת ההבדלים ביניהם במבנה, תפקוד ואדהזיה.
- לבצע ניתוק של תאים בדרכים שונות (טריפסין, cell scraper, שטיפה תחת לחץ), ולהבין את הקשר בין שיטת הניתוק למאפייני התא.
- לחשב פרמטרים מורפולוגיים כמו שטח, היקף, קמירות, מעגליות ואקסצנטריות באמצעות ניתוח תמונות ב-ImageJ.
- לבצע בדיקת חיות תאים באמצעות צביעת Trypan Blue והכנסת הדגימה להמיציטומטר.
- למדוד ריכוז חלבון בדגימות שונות בשיטת Bradford, תוך שימוש בעקומת כיול והשוואה לדגימות ביקורת.
- להבין את חשיבות החזרות הביולוגיות והסטיות הסטטיסטיות בניתוח תוצאות ניסוי.

----
# תמצית הרקע התאורטי/ מבוא

### ספקטרופוטומטריה ושיטת Bradford
ספקטרופוטומטריה היא שיטה כמותית למדידת ריכוזים של חומרים בתמיסה, המבוססת על בליעת אור. על פי חוק בר-למבר, עוצמת האור הנבלע בתמיסה תלויה בריכוז החומר, באורך התא ובמקדם הבליעה, ומחושבת באמצעות הנוסחה [2]:
$$
(1)\quad A = -\log(T) = -\log\left(\frac{I}{I_0}\right) = \varepsilon \cdot b \cdot c
$$
כאשר A הוא ערך הבליעה, T הוא היחס בין עוצמות האור לאחר ולפני המעבר בתמיסה, $\varepsilon$ הוא מקדם הבליעה, b הוא אורך התא ו-c הוא ריכוז החומר. מדידה באורך גל קבוע מאפשרת קבלת ערך בליעה, שניתן לתרגמו לריכוז בעזרת עקומת כיול. בליעת האור בתמיסה נובעת מאינטראקציה בין הפוטונים למולקולות החומר, בהתאם לרמות האנרגיה של האלקטרונים. על כן, גם שינויים קטנים בריכוז גורמים לשינוי ניכר בבליעה [2].
במעבדה זו נעשה שימוש בשיטת Bradford לכימות חלבונים [1]. שיטה זו מבוססת על שינוי ספקטרלי בצבען Coomassie Blue בעת קישורו לחלבונים, מעבר מבליעה של 465nm ל-595nm, מה שמאפשר מדידה ישירה באמצעות ספקטרופוטומטר [1]. ספקטרופוטומטר כולל מקור אור, מסנן (מונוכרומטור) וחיישן, ומודד את הירידה בעוצמת האור לאחר שעבר דרך הדגימה. יתרונה של שיטה זו הוא רגישות גבוהה, זמן תגובה קצר ופשטות יחסית. חסרון שחשוב לציין הוא שהשיטה אינה מדויקת בריכוזים נמוכים מאוד - כאשר ערך הבליעה מתקרב לרעש הרקע, קשה להבחין בין דגימות עם כמויות חלבון קטנות, מה שעלול להוביל לסטייה משמעותית בתוצאה. כמו כן, הצבען קיים בשלוש תצורות בהתאם ל-pH, אך רק הצורה הכחולה נקשרת לחלבונים, בעיקר באינטראקציה עם קבוצות ארגינין ואתרי הידרופוביות [1]. 

באמצעות ספקטרופוטומטר מדדנו את ערכי הבליעה והסקנו מהם את ריכוז החלבון באמצעות משוואת הישר של עקומת הכיול: 
$$
(2)\quad C_{\text{diluted}} = \frac{Abs - b}{m}
$$
כאשר $Abs$ הוא ערך הבליעה שנמדד בדגימה, $m$ הוא שיפוע עקומת הכיול ו-$b$ הוא חיתוך העקומה עם ציר ה-Y. נוסחה זו מאפשרת לחשב את ריכוז החלבון בדגימה מדוללת, על סמך ערך הבליעה שהתקבל ומאפייני עקומת הכיול (שנבנתה מדגימות BSA בריכוזים ידועים). עם זאת, חשוב לציין כי שיטת Bradford מאבדת דיוק גם בריכוזים נמוכים מאוד - כאשר ערך הבליעה מתקרב לרעש הרקע, קשה להבחין בין דגימות עם כמויות חלבון קטנות מאוד. מצב זה עלול להוביל לשונות בין חזרות או לתוצאה שאינה משקפת את הריכוז האמיתי של הדגימה.

כמו כן, נעשה לעיתים שימוש במשוואת שימור החומר:
$$
(3)\quad C_1 V_1 = C_2 V_2
$$
כאשר C הוא הריכוז ו-V הוא הנפח. נוסחה זו מאפשרת לחשב את אחד מהמשתנים כאשר שלושת האחרים ידועים, ומשמשת לעבודה עם דילולים.

---
### מיקרוסקופיה וניתוח מורפולוגי
מיקרוסקופיה היא טכניקה בסיסית במדעי התא, המאפשרת צפייה במבנים זעירים שלא נראים לעין בלתי מזוינת. במעבדה זו השתמשנו במיקרוסקופ אור הפוך (inverted light microscope), בו מקור האור נמצא מעל הדגימה ועדשות המטרה מתחתיה - מתאים במיוחד לתאים שצמודים לתחתית צלחת תרבית [3].
נעשה שימוש בשלוש טכניקות תאורה עיקריות:
- טכניקת **Bright field** - תאורה רגילה וישירה, בה האור עובר דרך הדגימה. מתאימה לתאים בעלי פיגמנטציה טבעית או לאחר צביעה. בתאים שקופים מתקבל ניגודיות נמוכה.
-  טכניקת **Dark field** - האור מואר באלומה היקפית ולא ישירה, כך שרק אור שפוגע בדגימה ומתפזר יגיע לעדשה. שיטה זו יוצרת תמונה מוארת על רקע כהה, ומתאימה לתאים דקים או בלתי צבועים.
- טכניקת **Phase contrast** - מבוססת על הפרשי מופע של אור שעובר באזורים בצפיפות שונה בתוך התא. שיטה זו מגבירה ניגודיות בתאים חיים ומאפשרת צפייה בפרטים פנימיים מבלי צורך בצביעה.

בנוסף, השתמשנו במיקרוסקופ פלואורסנטי - טכניקה המבוססת על גירוי של מולקולות פלואורסנטיות באמצעות אור באורך גל קצר וקליטת האור הנפלט באורך גל ארוך. שיטה זו מאפשרת זיהוי של מרכיבים תאיים מסומנים בצורה מדויקת. שימוש בטכניקה זו מתאים במיוחד לבדיקת לוקליזציה של חלבונים, איתור ממברנות תאיות וסימון תאים מסוימים בתרבית [3]. תמונות המיקרוסקופ נותחו בתוכנת ImageJ [4], שבעזרתה חושבו פרמטרים גאומטריים כמותיים כמו שטח, היקף, מעגליות, אקסצנטריות וקמירות.
תוכנת ImageJ נחשבת לכלי נפוץ וחינמי בקהילת המחקר, ומאפשרת ניתוח מהיר ויעיל של תכונות גאומטריות מתוך תמונות מיקרוסקופיות. עם זאת, כאשר העבודה נעשית באופן ידני - כמו הקפה של תאים בעלי שלוחות יש לקחת בחשבון שיקולים של סובייקטיביות, סטייה בין משתמשים והצורך בעבודה מדויקת וזהירה.

מדד המעגליות (Circularity) מחושב כך:
$$
(4)\quad \text{Circularity} = \frac{4\pi \cdot A}{P^2}
$$
כאשר A מייצג את שטח התא, נמדד ביחידות של $\mu m^2$, P מייצג את היקף התא, נמדד ביחידות של $\mu m$. ערך של 1 מציין מעגל מושלם, ככל שהערך נמוך יותר כך הצורה פחות מעגלית. המדד משמש לעיתים קרובות בניתוח תמונות מיקרוסקופיות בתוכנות כמו ImageJ.

מדד האקסצנטריות (Eccentricity) המאפיין מידת אליפטיות חושב כיחס בין הציר המשני לציר הראשי של האליפסה שמתארת את גבול התא:
$$
(5)\quad \text{Eccentricity} = \frac{b}{a}
$$
כאשר a מייצג את אורך הציר הראשי של האליפסה שמתארת את גבול התא (הציר הארוך) ו-b מייצג את אורך הציר המשני של האליפסה (הציר הקצר), שניהם נמדדים ביחידות של $\mu m$.
ערך של 1 מציין עיגול מושלם (כאשר a=b), ערכים נמוכים יותר מעידים על תאים מאורכים יותר או בעלי צורה אליפטית.

---
הקמירות (Convexity) המתארת את היחס בין היקף המעטפת הקמורה להיקף האמיתי של התא חושבה ע"י:
$$
(6)\quad \text{Convexity} = \frac{P_{\text{convex}}}{P}
$$
כאשר $P_\text{convex}$​ מייצג את ההיקף של המעטפת הקמורה ביותר האפשרית שמקיפה את התא, בעוד ש-P מייצג את ההיקף האמיתי של גבול התא. אם הקמירות שווה ל-1 התא חלק לגמרי, ערכים נמוכים מ-1 מעידים על כך שהתא בעל בליטות, שלוחות או מבנה לא חלק [4].

### המיציטומטר ובדיקת חיות תאים
המיציטומטר הוא לוח זכוכית מיוחד הכולל רשת חרוטה בעומק מדויק, המאפשרת ספירת תאים בנפח ידוע. באמצעותו ניתן לחשב את ריכוז התאים בתמיסה על סמך מספר התאים שנצפו בשדות הספירה. 
לצורך הבחנה בין תאים חיים למתים נעשה שימוש בצביעת Trypan Blue - צבען שחדיר לתאים בעלי ממברנה פגועה בלבד. תאים חיים אינם סופגים את הצבע ונשארים שקופים, ואילו תאים מתים נצבעים בכחול כהה. שיטה זו מאפשרת הערכה גסה של אחוז החיות בתרבית, אך אינה רגישה לשינויים מטבוליים מוקדמים או אפופטוזיס [5]. 

חישוב ריכוז התאים בדגימה נעשה לפי הנוסחה:
$$
(7)\ \ \ \ cell\ number=\dfrac{{ {cell\ number\ average} \times {Dilution\ factor} \times{Total\ volume}}}{0.0001}
$$
כאשר המספר במכנה מייצג את נפח תא הספירה שנמדד בהמיציטומטר, זהו נפח סטנדרטי של ריבוע אחד, נמדד ב-$mL$.
חישוב אחוז החיות מתבצע לפי:
$$
(8)\quad Viability = \frac{Viable\ Cells}{Total\ Cells} \cdot 100 \% 
$$
פקטור הדילול חושב באמצעות הנוסחה:
$$
\begin{gather}
(9)\ \ \ \  Dilution\ factor= \dfrac{{Volume\ of\ cells \ +\ Volume\ of\ solution }}{Volume\ of\ cells}
\end{gather}
$$
### קווי תאים
במעבדה נעשה שימוש בארבעה קווי תאים שונים: HNDF - פיברובלסטים עוריים המשתתפים בריפוי רקמות, j774 - מקרופאג'ים עכבריים המדמים פעילות חיסונית, HEK - תאי אפיתל ממקור כליה עוברית של אדם, נפוצים במחקר ביוכימי [6] ו-Hybridoma - תאים מהונדסים שנוצרו מהתכה של תאי B ותאי מיאלומה. הם משמשים לייצור נוגדנים זהים וספציפיים, הנקראים נוגדנים מונוקלונליים, ומשמשים למחקר, אבחון וטיפול רפואי [6]. 

----
# תיאור הניסוי

## ציוד הניסוי
- מיקרוסקופ פלואורסנטי מסוג Inverted
- מנדף ביולוגי ומנדף כימי
- פיפטורים חשמליים ומכניים (בגדלים שונים)
- אפנדורף להעמסת דגימות
- מבחנות פלקון
- מערכת אינקובציה מבוקרת
- צלחות פטרי לגידול תאים
- כלי cell scraper
- המיציטומטר
- צנטריפוגה
- ספקטרופוטומטר ומגש בעל 24 באריות
 
## חומרי הניסוי
- תאי HEK, j774, HNDF ו-Hybridoma
- מדיום גידול 
- חומר נעלם 
- תמיסת FBS בריכוז 10%
- תמיסת BSA בריכוז $2\ \frac{mg}{ml}$ 
- ריאגנט Coomassie Blue 
- תמיסת PBS (Phosphate-Buffered Saline)
- טריפסין ($2 mL$)
- צבען Trypan Blue ($50 \mu L$)

---
## מהלך הניסוי
המעבדה נפתחה בהדרכה עיונית על בטיחות במעבדה ביולוגית, עבודה סטרילית והיכרות עם אזור המעבדה וציוד חיוני - מנדפים ופיפטורים (מכני וחשמלי). הדגש היה שמירה על סטריליות ושימוש בציוד מגן אישי. לאחר מכן ניגשנו לביצוע הניסוי המעשי שכלל שלושה חלקים עיקריים: עבודה עם תרביות תאים, בדיקת חיות תאים ומדידת ריכוז חלבון בשיטת Bradford.
##### ניתוק תאים ואיסופם
תחילה בחנו את צלחות הפטרי השונות תחת המיקרוסקופ ודיברנו על המורפולוגיה ועל תפקידם של כל אחד מסוגי התאים. לאחר מכן עבדנו בתוך מנדף ביולוגי תוך הקפדה על סטריליות (כפפות, חיטוי באתנול ווידוא שכל הפעולות מבוצעות בתוך המנדף, מבלי להוציא את הידיים או הכלים ממנו).
עבדנו עם ארבעה סוגי תאים: HEK, j774, HNDF ו-Hybridoma כאשר לכל אחד מהם רמת אדהזיה שונה, ולכן שיטת הניתוק הותאמה למאפייניו:
- **תאי HNDF:** תאים בעלי אדהזיה חזקה. לשם ניתוקם, שטפנו תחילה ב-PBS, הוספנו $2 mL$ טריפסין והצלחת הושמה באינקובטור למשך 4 דקות. לאחר מכן הוספנו מדיום גידול לנטרול הטריפסין, שטפנו היטב וערבבנו את התמיסה. התאים הועברו למבחנת פלקון מסומנת ודגימה מהם שימשה לבדיקה בהמיציטומטר.
- **תאי j774:** לאחר שאיבת המדיום, שטפנו את הצלחת ב-PBS וגירדנו בעזרת cell scraper. התאים הועברו למבחנת פלקון מסומנת.
- **תאי HEK:** הצלחת המקורית של תאי HEK שהופשרה שבוע קודם לכן לא שרדה, רוב התאים מתו. לכן, יומיים לפני הניסוי הופשרה צלחת חדשה, אך לאור פרק הזמן הקצר, כמות התאים הייתה קטנה מהמצופה והתאים לא הספיקו לגדול מספיק. עבור ניתוח התאים התכנת ה-ImageJ נשתמש בתמונות מהמודל. לשם ניתוקם, הוספנו PBS ויצרנו זרם ממוקד בעזרת פיפטור חשמלי לשחרורם בעדינות מהצלחת. התמיסה הועברה למבחנת פלקון מסומנת.
- **תאי Hybridoma:** תאים אלה אינם נצמדים למצע אלא נשארים בתרחיף, כמו במצבם הטבעי בזרם הדם. מאחר שאין להם אדהזיה, לא היה צורך בתהליך ניתוק - ערבבנו בעדינות את המדיום, ומתוכו לקחנו דגימה ישירות למבחנת פלקון.
##### בדיקת חיות תאים - Trypan Blue
לקחנו דגימה של $50  \mu L$ מתאי HNDF וערבבנו עם $50 \mu L$ Trypan Blue (יחס 1:1). את התערובת הכנסנו להמיציטומטר, וביצענו ספירה בארבעה ריבועים תוך הבחנה בין תאים חיים (שקופים) לתאים מתים (צבועים בכחול). בבדיקה שנערכה לדגימה שלנו כמעט ולא נצפו תאים חיים, ולכן ביצענו את החישובים והניתוח על סמך תוצאות של קבוצה אחרת. עם זאת, תיעדנו את ביצוע הספירה ודנו בגורמים האפשריים לשיעור החיות הנמוך, כולל ערבוב חזק מדי, ניתוק חלקי מהמצע או זמן שהות ממושך מחוץ לאינקובטור.
##### סרכוז תאים
העברנו את המבחנות לצנטריפוגה, איזנו את המבחנות וביצענו סרכוז במשך 4 דקות במהירות של $200g$. לא צפינו בתוצאה הסופית של הסרכוז.

---
##### מדידת ריכוז חלבון - שיטת Bradford
ביצענו ניסוי למדידת ריכוזים באמצעות ספקטרופוטומטריה. מילאנו 18 באריות בריאגנט Coomassie Blue בנפח של $1 mL$ כל אחת. הבאריות בשורה הראשונה שימשו לעקומת כיול עם BSA בריכוז $2 \frac{mg}{mL}$, בנפחים עולים של: $0,\ 2.5,\ 5,\ 10,\ 20,\ 40\ \mu L$.
שתי השורות הנוספות מולאו כחזרות ביולוגיות של דגימות בדיקה: $20 \mu L$ של FBS בריכוז 10%, $20 \mu L$ ו-$10 \mu L$ של מדיום גידול ו-$10 \mu L$ של חומר נעלם. 
היו מעט בועות בבאריות ומכיוון שהן עלולות לפגוע בדיוק המדידה - ערבבנו בעדינות והוצאנו כמה שניתן. לאחר מכן הכנסנו את הצלחת למכשיר הספקטרופוטומטר, אשר חישב את ערכי הבליעה באורך גל של 595 ננומטר. עקומת הכיול שימשה להערכת ריכוזי החלבון בדגימות.

----
#  ניתוח ועיבוד התוצאות 
1. עבור כל סוג תא נחשב באמצעות התוכנה ImageJ ערכים שונים עבור 3 תאים שונים מכל תמונה אשר צולמה במהלך המעבדה תחת מיקרוסקופ. התמונות המופיעות הן עם הסימון הידני שביצענו, בשורה הראשונה הוא מופיע ובשורה השנייה ה-Convex Hull. הקמירות חושבה לפי נוסחה (6) והאקסצנטריות חושבה לפי נוסחה (5).
## תאי HNDF
![[HNDF1.png| 400]]
>איור 1.1: תא HNDF מספר 1

שטח: $6224.227 [\mu m^2]$ 
היקף: $983.627 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{786.44}{983.627}=0.799$
מעגליות: $0.081$
אקסצנטריות: $\dfrac{1}{AR}= \dfrac{1}{6.358}= 0.157$

![[HNDF2.png|400]]
> איור 1.2: תא HNDF מספר 2

---
שטח: $2436.035 [\mu m^2]$ 
היקף: $692.529 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{643.372}{692.529}=0.929$
מעגליות: $0.064$
אקסצנטריות: $\dfrac{1}{AR}= \dfrac{1}{22.051}= 0.045$  

![[HNDF3.png|400]]
>איור 1.3: תא HNDF מספר 3 בצביעה פלורסנטית

שטח: $2506.756 [\mu m^2]$ 
היקף: $723.791 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{600.011}{723.791}=0.828$
מעגליות: $0.06$
אקסצנטריות: $\dfrac{1}{AR}= \dfrac{1}{4.244}= 0.235$


## תאי j774
![[J774_1.png|400]]
> איור 2.1: תא j774 מספר 1

שטח: $92.094 [\mu m^2]$ 
היקף: $35.673 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{35.508}{35.673}=0.995$
מעגליות: $0.909$
אקסצנטריות: $\dfrac{1}{AR}= \dfrac{1}{1.221}= 0.819$

![[J774_2.png|500]]
>איור 2.2: תא j774 מספר 2

שטח: $98.403 [\mu m^2]$ 
היקף: $36.870 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{36.785}{36.87}=0.997$
מעגליות: $0.91$
אקסצנטריות: $\dfrac{1}{AR}= \dfrac{1}{1.505}= 0.664$


![[J774_3.png|500]]
>איור 2.3: תא j774 מספר 3

שטח: $167.585 [\mu m^2]$ 
היקף: $48.318 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{48.268}{48.318}=0.998$
מעגליות: $0.902$
אקסצנטריות: $\dfrac{1}{AR}= \dfrac{1}{1.381}= 0.724$


## תאי HEK
![[HEK1.png|400]]
> איור 3.1: תא HEK מספר 1

---
שטח: $2724.176 [\mu m^2]$ 
היקף: $389.737 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{228.918}{389.737}=0.587$
מעגליות: $0.225$
אקסצנטריות: $\dfrac{1}{AR}= \dfrac{1}{1.174}= 0.851$  

![[HEK2.png|400]]
> איור 3.2: תא HEK מספר 2

שטח: $3669.259 [\mu m^2]$ 
היקף: $431.485 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{275.166}{431.485}=0.637$
מעגליות: $0.248$
אקסצנטריות: $\dfrac{1}{AR}= \dfrac{1}{1.119}= 0.893$  

![[HEK3.png| 400]]
> איור 3.3: תא HEK מספר 3

שטח: $643.763 [\mu m^2]$ 
היקף: $157.581 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{140.083}{157.581}=0.888$
מעגליות: $0.326$
אקסצנטריות: $\dfrac{1}{AR}= \dfrac{1}{2.894}= 0.345$

---
## תאי Hybridoma
![[HIB1.png|400]]
> איור 4.1: תא Hybridoma מספר 1

שטח: $142.126 [\mu m^2]$ 
היקף: $43.039 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{42.969}{43.039}=0.998$
מעגליות: $0.964$
אקסצנטריות: $\dfrac{1}{AR}= \dfrac{1}{1.144}= 0.874$

![[HIB2.png|400]]
>איור 4.2: תא Hybridoma מספר 2

שטח: $171.57 [\mu m^2]$ 
היקף: $49.109 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{48.799}{49.109}=0.993$
מעגליות: $0.894$
אקסצנטריות: $\dfrac{1}{AR}= \dfrac{1}{1.457}= 0.686$  

![[HIB3.png|400]]
>איור 4.3: תא Hybridoma מספר 3

שטח: $78.479 [\mu m^2]$ 
היקף: $32.201 [\mu m]$
קמירות: $\dfrac{{Convex\ \ Hull\ \ Perimeter}}{Cell\ \ Perimeter}= \dfrac{32.196}{32.201}=0.999$
מעגליות: $0.951$
אקסצנטריות: $\dfrac{1}{AR}= \dfrac{1}{1.185}= 0.843$

כעת, על מנת שנוכל להשוות בין התאים השונים, נמצע את ערכיהם השונים ונסיק מסקנות בהתאם: 
![[Pasted image 20250516004059.png|630]]
> טבלה 1: השוואת הפרמטרים שחושבו עבור כל סוגי התאים לאחר מיצוע

### תאי HNDF:
תאי HNDF (Human Normal Dermal Fibroblasts) הם תאי פיברובלסט ראשוניים שמקורם בעור אדם בריא. תאים אלו ממלאים תפקיד מרכזי ברקמות חיבור, ובפרט בשמירה על שלמות העור, שיקום פצעים ויצירת המטריצה החוץ-תאית (ECM). הם מפרישים רכיבי ECM כגון קולגן, פיברונקטין ופרוטאוגליקנים, ומשפיעים באופן דינאמי על מבנה וסידור הרקמה [6].
בניתוח המורפולוגי שביצענו, נמצא כי תאי HNDF הם הגדולים ביותר מכל ארבעת סוגי התאים שנבדקו - הן בשטח ($3722.3 µm²$ בממוצע) והן בהיקף. מדדים אלה מצביעים על מבנה פרוש ורחב בתרבית. במקביל, ערכי המעגליות (0.068) והאקסצנטריות (0.145) של תאים אלו היו מהנמוכים בטבלה, דבר המעיד על מבנה מוארך ולא סימטרי, אופייני לפיברובלסטים פעילים המצויים בתנועה. גם מדד הקמירות (0.852) היה נמוך יחסית, אך לא קיצוני מה שמרמז על שלוחות רבות אך עדיין גבול תא מוגדר למדי.
המבנה השלוחתי של HNDF תואם את התפקידים הפיזיולוגיים שלהם כמו שליחת שלוחות לכיוון אזורים פגועים, תנועה לעבר אתרי נזק וביצוע ארגון מחדש של המטריצה. תאים אלה ידועים ברמת אדהזיה גבוהה למצע, בין היתר באמצעות קישור חזק של אינטגרינים לחלבונים במשטח הגידול [6]. בהתאם לכך, לצורך ניתוקם במעבדה נעשה שימוש בטריפסין, אשר מפרק את חלבוני ההצמדה (בעיקר אינטגרינים) והצלחת הושמה באינקובטור למשך 4 דקות. נטרול הטריפסין לאחר מכן חיוני כדי למנוע פגיעה בתאים.
### תאי j774:
תאי j774 הם קו תאים מקרופאגיים שמקורם בעכברים, המשמש רבות במודלים ניסיוניים של מערכת החיסון המולדת. תאים אלו משתתפים בתהליכי פאגוציטוזה - בליעה וסילוק של גופים זרים, ומפרישים ציטוקינים בתגובה לזיהומים וגירויים דלקתיים. המבנה שלהם משתנה בהתאם למצבם הפיזיולוגי: מבנה התא שלהם משתנה בהתאם למצבם הפיזיולוגי- במצב רדום הם נוטים להיות עגולים וכאשר הם מופעלים או נודדים, הם מפתחים שלוחות וצורתם משתנה. [6, 11].
מהניתוח המורפולוגי שביצענו, נמצא כי לתאים אלו שטח והיקף קטנים יחסית, דומים לתאי Hybridoma מה שמעיד על גודל קומפקטי. ערכי הקמירות (0.962) והמעגליות (0.788) היו מהגבוהים במדגם, כמו גם ערך האקסצנטריות (0.886), תוצאה התומכת במבנה עגול וסימטרי יחסית. ממצאים אלה מעידים כי התאים ככל הנראה נמצאו במצב רדום ולא הופעלו בתרבית (כשהם מופעלים הם הופכים לשלוחתיים), דבר שתואם את העובדה שלא נחשפו לגירוי אימוני במהלך הניסוי. כמו כן, העובדה שתאים אלו נצפו עם ערכים גבוהים של קמירות ומעגליות מעידה על קצב התפשטות מוגבל או על כך שהתאים לא יצרו שלוחות רבות בזמן הצפייה.
המבנה הקומפקטי תואם גם ליכולת ההתרבות שלהם בתרבית וגם לנפח התא הדרוש לאחסון וזירוז תגובות אימוניות. בתנאים אחרים ייתכן שנראה מבנה שונה עם שלוחות מורפולוגיות, אך כאן נראה שמדובר במצב בסיסי יציב.
את תאים אלה גירדנו בעזרת cell scraper, זאת משום שיש להם אדהזיה בינונית. תכונה זו תואמת לתפקידם כחלק מהמערכת החיסונית- היכולת להיצמד לרקמה בעת הצורך, אך גם להשתחרר ולנוע לעבר אזורים פגועים או גופים זרים כחלק ממערכת ההגנה [6].
### תאי HEK:
תאי HEK (Human Embryonic Kidney) הם תאי כליה ממקור עוברי אנושי ונחשבים לאחד מקווי התאים הנפוצים ביותר במחקר ביולוגי, ביוכימי וגנטי. הם מאופיינים ביכולת גבוהה לשרוד בתרבית לאורך זמן, בקצב חלוקה מהיר ובפרט - ברגישות גבוהה לטרנספקציה, כלומר קלות החדרה של DNA זר לתא. תכונות אלו הפכו אותם לאמצעי מרכזי לביטוי של חלבונים רקומביננטיים במערכות ניסוייות [6, 12].
מהניתוח המורפולוגי שביצענו, נמצא כי לתאי HEK היה שטח ממוצע גבוה מאוד - השני בגודלו לאחר תאי HNDF, וגדול פי עשרות מתאי j774 או Hybridoma. גם היקפם היה גבוה מאוד, מה שמעיד על מבנה פרוש ונרחב בתרבית. ערכי המעגליות (0.266) והקמירות (0.704) הנמוכים מצביעים על צורה מורכבת ולא סימטרית. עם זאת, ערך האקסצנטריות (0.696) מלמד כי צורתם אינה מוארכת במיוחד, אלא נראית מפותלת, פרושה או לא אחידה אך לא צרה או אליפטית קיצונית.
מורפולוגיה זו תואמת למבנה של תאים אפיתליאליים שמתרחבים על פני שטח רחב תוך שמירה על מגע עם תאים סמוכים, תכונה המסייעת ליציבות בתרבית ולפיזור אחיד של החלבונים המיוצרים. לצורך ניתוקם נעשה שימוש רק ב-PBS וזרם עדין של פיפטור חשמלי, מה שמעיד על כוחות אדהזיה נמוכים יחסית [6, 12].
### תאי Hybridoma:
תאי Hybridoma הם תאים מהונדסים שנוצרו מהיתוך של תאי B לימפואידיים עם תאי מיאלומה סרטניים. שילוב זה מאפשר קו תאים אשר מסוגל גם לייצר נוגדנים באופן יציב (כמו תאי B) וגם להתחלק לאורך זמן ללא הגבלה (כמו תאי סרטן). תאים אלה משמשים לייצור נוגדנים מונוקלונליים ומהווים מרכיב מרכזי בתעשיית הביוטכנולוגיה והאבחון הרפואי [6, 13].
בניתוח המורפולוגי שביצענו, נמצא כי תאי Hybridoma הם הקטנים ביותר מכל סוגי התאים שנבדקו - גם בשטח (130.7$µm²$) וגם בהיקף. ערכי הקמירות (0.996), המעגליות (0.936) והאקסצנטריות (0.801) שלהם היו מהגבוהים במדגם, מה שמעיד על צורה עגולה, סימטרית וקומפקטית, תכונה טיפוסית לתאים ממקור לימפואידי. בניגוד לתאים פיברובלסטיים או מקרופאגיים, תאים אלו אינם שולחים שלוחות ואינם מעורבים בתנועה אקטיבית.
המבנה הפשוט והעגול של Hybridoma תואם את מאפייניהם הביולוגיים: הם מתרבים במהירות, גדלים בתרבית כצברים מבודדים, ולעיתים שומרים על מרחק זה מזה. צורתם האחידה תורמת ליעילות תהליך ייצור הנוגדנים ולפשטות הבידוד והטיהור של תוצרים ביולוגיים. לתאים אלה אין כוחות אדהזיה כלל ולכן ערבבנו היטב את המדיום בצלחת ולקחנו דגימה מייצגת ישירות למבחנת פלקון [6].

---

2. במהלך המעבדה לקחנו דגימה מתאי ה-HNDF לצורך ספירת תאים ובדיקת חיות. עם זאת, כאשר בדקנו את הדגימה בעזרת המיציטומטר וצביעת Trypan Blue, כמעט ולא נצפו תאים חיים. ייתכן שמוות התאים נבע משאיבה אגרסיבית או ערבוב חזק מדי לאחר הניתוק, תהליכים שעלולים לפגוע בשלמות הממברנה של תאים רגישים. סיבות נוספות עשויות להיות שהות ממושכת של התאים מחוץ לאינקובטור, ירידה בטמפרטורה, או זיהום מיקרוביאלי קל שלא זוהה.
   בעקבות התוצאה, החלטנו לבצע את החישובים על דגימה חלופית שהוכנה מראש במעבדה אחרת.
![[cell count.png|300]]
> איור 5: ספירת תאים חיים ומתים (HNDF) בארבעה ריבועים של המיציטומטר לאחר צביעת Trypan Blue

נחשב את פקטור הדילול באמצעות נוסחה (9):
$$
\begin{gather}
Dilution\ factor= \dfrac{{Volume\ of\ cells \ +\ Volume\ of\ solution }}{Volume\ of\ cells}\implies\\
DF= \dfrac{{50[\mu L]+50[\mu L]}}{50[\mu L]}= 2
\end{gather}
$$
נמצע את סך התאים החיים והמתים: 
$$
\begin{gather}
average\ living\ cell s= \dfrac{{5+12+2+5}}{4}= 6\\
average\ dead\ cell s= \dfrac{{3+1+0+0}}{4}=1
\end{gather}
$$
נציב את הנתונים בנוסחה (7) על מנת לחשב את כמות התאים החיים והמתים שהיו בדגימה, כאשר נפח הדגימה בניסוי היה $6[mL]$:
$$
\begin{gather}
nu mber\ of\ living\ cell s= \dfrac{{6 \times 2 \times 6[mL]}}{0.0001[mL]}= 720,000\\
nu mber\ of\ dead\ cell s= \dfrac{{1 \times 2 \times 6[mL]}}{0.0001[mL]}= 120,000
\end{gather}
$$

כעת, נוכל לחשב את אחוז החיות של תאי הדגימה, לפי נוסחה (8):
$$
\begin{gather}
Viability= \dfrac{{living\ cell s}}{total\ cell s} \cdot 100 \%= \dfrac{720,000}{720,000+120,000}\cdot 100 \%=85.714 \%
\end{gather}
$$
---
ישנם מספר גורמים שעשויים להשפיע על אחוזי החיות הנמדדים:
אחוז התאים החיים כפי שנמדד במיציטומטר עשוי להיות מושפע ממגוון פרמטרים טכניים וביולוגיים. ראשית, פיזור לא אחיד של התמיסה בעת הטפטוף על תא הספירה עלול ליצור הצטברות מקומית של תאים, לכידת בועות אוויר או אפילו פגיעה פיזית בתאים, תופעות העלולות להוביל לעיוות במדידה ולהערכת חסר של תאים חיים [14]. בנוסף, חוסר ניתוק מלא של התאים מהצלחת למשל עקב השריה לא מספקת או ערבוב עדין מדי עלול לגרום לכך שחלק מהתאים נותרו דבוקים למצע, ובכך לא נכללו בספירה. תאים כאלה ששרדו פיזית אך נפגעו מבנית, עשויים גם להיחשב כמתים בשיטת הצביעה [14].
גורם נוסף הוא שהות ממושכת של התאים מחוץ לתנאי האינקובציה: ירידה בטמפרטורה, שינויים ב-pH או רמות CO₂ לא מאוזנות עשויים לגרום לירידה מהירה בחיוניות התאים. מצב זה קריטי במיוחד עבור תאים רגישים, כמו פיברובלסטים שלוחתיים, הנוטים להגיב במהירות לשינויים סביבתיים [15]. מעבר לכך, חבלה מכנית כמו ערבוב נמרץ מדי, שאיבה בלחץ או שימוש בפיפטור לא מתאים עלולה לפגוע בקרום התא ולגרום למוות מכני. גם הזמן החולף בין שלב ניתוק התאים לבין ביצוע הספירה בפועל משפיע על התוצאה - המתנה ממושכת בתנאים לא אידיאליים (למשל בטמפרטורת חדר ללא תוספת מדיום טרי) עלולה לגרום לירידה הדרגתית באחוזי החיות [15]. לפיכך, יש לשים דגש על עבודה סטרילית, עדינה ויעילה לאורך כל שלבי הכנת הדגימה, על מנת להבטיח תוצאות מייצגות ככל האפשר.

2.1. יש חלבונים פלואורסצנטיים נוספים מלבד GFP, שאפשר להשתמש בהם לסימון חלבונים או תאים במיוחד כשיש צורך לעקוב אחרי כמה חלבונים בו זמנית בלי שהסיגנלים שלהם יתערבבו. לכל חלבון כזה יש אורך גל שונה של עירור ופליטה, וזה מאפשר לעבוד עם כמה צבעים במקביל בלי חפיפה בין הערוצים [7].
- חלבון mCherry - זהו חלבון פלואורסנטי בצבע אדום, עם אורך גל עירור של בערך 587 ננומטר ופליטה סביב 610 ננומטר. הוא נחשב יציב יחסית לאורך זמן (photostable), מבריק ופולט אור בצורה ברורה. היתרון הגדול שלו הוא שהוא מונומרי - כלומר לא יוצר צברים. זה חשוב כשמחברים אותו לחלבונים אחרים. בגלל שהפליטה שלו רחוקה מהפליטה של GFP, אפשר להשתמש בשניהם יחד באותו ניסוי בלי שהסיגנלים יפריעו אחד לשני [7].
- חלבון mTagBFP2 - חלבון פלואורסנטי בצבע כחול, עם עירור באזור 399 ננומטר ופליטה באזור 456 ננומטר. הוא מאוד בהיר, פולט אור בתחום צר, ונחשב ל"חלבון כחול נקי" מה שהופך אותו למתאים במיוחד לשילוב עם צבעים כמו GFP או mCherry. בגלל שאין חפיפה ביניהם, אפשר לזהות כל חלבון בנפרד גם אם משתמשים בכמה סימונים בתא אחד [7].
שימוש בחלבונים פלואורסצנטיים בצבעים שונים עוזר לעקוב אחרי כמה חלבונים במקביל בתאים חיים, בלי שהצבעים יבלבלו אחד את השני – וזה חשוב מאוד כשבודקים אינטראקציות או מיקומים של חלבונים שונים בתא.

3. בחלק זה של הניסוי מילאנו 18 באריות בריאגנט Coomassie Blue בנפח של $1 mL$ לכל בארית. השורה הראשונה בצלחת שימשה לעקומת כיול, וכללה דגימות BSA בריכוז $2 \frac{mg}{mL}$, בנפחים עולים כמפורט בטבלה בהמשך. שתי השורות הנוספות מולאו בדגימות בדיקה שונות, כניסויים חוזרים (חזרות ביולוגיות), גם הן בנפחים משתנים כמפורט בטבלה. 
   לאחר ההכנה, הבחנו בכמה בועות אוויר בבאריות, והן עלולות לשבש את מדידת הבליעה לכן ערבבנו בעדינות והוצאנו את הבועות ככל האפשר. לבסוף, הכנסנו את הצלחת למכשיר הספקטרופוטומטר, אשר מדד את ערכי הבליעה באורך גל של 595 ננומטר. התוצאות מופיעות להלן.
![[Pasted image 20250515201323.png]]
>טבלה 2: פירוט החומרים השונים ונפחם בכל בארית ותוצאות מכשיר הספקטרופוטומטר מנורמלות

**הערה:** כיוון שחומרים שונים נבחנים בכל בארית, תוצאות הספקטרופוטומטר נמדדות ביחידות AU (Absorbance Units).

כדי לחשב את ריכוז החלבון בדגימות, נבנה תחילה עקומת כיול המבוססת על הבאריות מהשורה הראשונה, ונשתמש בנוסחה (3): 
$$
C_1 V_1 = C_2 V_2 \Rightarrow C_1=\frac{C_2V_2}{V_1}
$$
![[Pasted image 20250515201141.jpg]]
>טבלה 3:  עקומת כיול לחישוב ריכוז חלבון על בסיס ערכי בליעה


![[Pasted image 20250515204723.png]]
>גרף 1: עקומת כיול של ערכי בליעה $(AU)$ כפונקציה של ריכוזי BSA ׁ$(\frac{mg}{mL})$

---
בגרף מוצגים ערכי הבליעה (AU) שנמדדו עבור ריכוזים ידועים של חלבון מסוג BSA (כחול). בציר ה-X מסומנים ריכוזי החלבון ביחידות $[mg/mL]$ ובציר ה-Y ערכי הבליעה ביחידות $[AU]$. קו המגמה הליניארי (בסגול) מייצג את ההתאמה בין ריכוז החלבון לערכי הבליעה, ומתואר באמצעות המשוואה: 
$$
y = 3.094x + 0.1342 \quad (R^2 = 0.5502)
$$
משוואה זו שימשה לחישוב ריכוז החלבון בדגימות לא ידועות על סמך ערך הבליעה שנמדד להן, כאשר הפתרון עבור $x$ נותן את ריכוז החלבון, לפי נוסחה (2): $$
C = \frac{Abs - 0.1342}{3.094}
$$ככל שערך $R^2$ גבוה יותר, כך ההתאמה של קו המגמה לנתונים טובה יותר. במקרה זה, ערך $R^2$ של $0.5502$ נחשב נמוך יחסית המעיד על התאמה חלשה של קו המגמה לנתוני הכיול. קיימת אמנם מגמה ליניארית כללית, אך היא אינה חזקה, וייתכן כי שונות זו נובעת משגיאות פיפטציה, תנודות במדידה או גורמים אחרים. כתוצאה מכך, יש להתייחס בזהירות לשימוש במשוואת הכיול לצורך חישוב ריכוזים, במיוחד כאשר ערך הבליעה של הדגימה קרוב לגבולות התחום שנמדד או חורג ממנו.
#### חישוב ריכוז החלבון בדגימות המדיום והסרום
##### דגימת מדיום הגידול:
בוצעו שלוש מדידות עבור $20 μL$ ושלוש נוספות עבור $10 μL$. נחשב את הממוצעים בנפרד:

- נפח **$20 μL$:**
$$
\text{Abs}_{20} = \frac{0.393 + 0.394 + 0.372}{3} = 0.3863 \, [AU]
$$
$$
C_{diluted,20} = \frac{0.3863 - 0.1342}{3.094} = 0.0815 \, \left[\frac{mg}{mL}\right]
$$
$$
C_{original,20} = \frac{C_{diluted} \cdot V_{diluted}}{V_{original}} = \frac{0.0815 \cdot 1.02}{0.02} = 4.156 \, \left[\frac{mg}{mL}\right]
$$

- נפח **$10 μL$**:
$$
\text{Abs}_{10} = \frac{0.328 + 0.354 + 0.313}{3} = 0.3317 \, [AU]
$$
$$
C_{diluted,10} = \frac{0.3317 - 0.1342}{3.094} = 0.0638 \, \left[\frac{mg}{mL}\right]
$$
$$
C_{original,10} = \frac{0.0638 \cdot 1.01}{0.01} = 6.444 \, \left[\frac{mg}{mL}\right]
$$
---
##### דגימת FBS:
בוצעו שלוש מדידות בליעה. הממוצע חושב לפי:
$$
Abs_{FBS} = \frac{0.244 + 0.344 + 0.314}{3} = 0.3007 \, [AU]
$$
חישוב ריכוז החלבון לאחר הדילול:
$$
C_{diluted,FBS} = \frac{0.3007 - 0.1342}{3.094} = \frac{0.1665}{3.094} = 0.0538 \, \left[\frac{mg}{mL}\right]
$$
נפח הדגימה שנוסף היה $20 µL$, ולכן:
$$
C_{original,FBS} = \frac{0.0538 \cdot 1.0}{0.020} = 2.69 \, \left[\frac{mg}{mL}\right]
$$
##### דגימת החומר הנעלם:
בוצעו שלוש מדידות בליעה עבור דגימה זו. הממוצע חושב כך:
$$
Abs_{Unknown} = \frac{0.042 + 0.041 + 0.039}{3} = 0.0407 \, [AU]
$$
חישוב ריכוז החלבון לאחר הדילול:
$$
C_{diluted,Unknown} = \frac{0.0407 - 0.1342}{3.094} = \frac{-0.0935}{3.094} = -0.0302 \, \left[\frac{mg}{mL}\right]
$$

נפח הדגימה שנוסף היה $10 µL$, ולכן:
$$
C_{original,Unknown} = \frac{-0.0302 \cdot 1.0}{0.010} = -3.02 \, \left[\frac{mg}{mL}\right]
$$
החישוב מניב ערך שלילי לריכוז, דבר שאינו אפשרי מבחינה פיזיקלית. תוצאה כזו מצביעה על כך שערך הבליעה של דגימת החומר הנעלם נמוך מהטווח הליניארי של עקומת הכיול, ולכן השיטה אינה מאפשרת לחשב ממנה ריכוז חלבון באופן מהימן. מצב זה עשוי להעיד שכמות החלבון בדגימה נמוכה מאוד - מתחת לסף הגילוי של השיטה או שמרכיבים אחרים בדגימה אינם מגיבים ביעילות לריאגנט Coomassie Blue. תופעה זו עשויה להתרחש, למשל, בחלבונים בעלי הרכב חומצות אמינו שונה או בנוכחות חומרים נוספים שמפריעים לתגובה.

---

**התייחסויות רלוונטיות**
- במדידות של דגימות המדיום והחומר הנעלם נצפו סטיות בין ערכי הבליעה של חזרות שונות. סטיות אלו עשויות לנבוע משגיאות פיפטציה, בפרט בנפחים קטנים שבהם כל סטייה קטנה בנפח משפיעה משמעותית על התוצאה. ייתכן גם שערבוב לא מספק של התמיסה הכללית לפני הפיפטציה גרם לחוסר אחידות בריכוז החלבון בין הבאריות. בנוסף, שונות בין באריות עשויה לנבוע מתגובה כימית לא אחידה עם הריאגנט, או מהבדלים בתנאי המדידה (למשל בועות או קריאה לא יציבה בספקטרופוטומטר).
- בבדיקה של שתי דגימות המדיום שהועברו מאותה תמיסה אך בנפחים שונים ($10 µL$ ו-$20 µL$), התקבלו ערכים שונים באופן מובהק לריכוז החלבון בתמיסת המקור.  מאחר ששתי הדגימות נלקחו מאותה מבחנה, לא צפוי הבדל אמיתי בריכוז החלבון ביניהן. הפער בין התוצאות עשוי לנבוע מרגישות גבוהה של נוסחת חישוב הריכוז לשינויים קטנים בערך הבליעה, בעיקר כשמחלקים לפי נפחים קטנים.   בנוסף, יש לקחת בחשבון ששיטת ברדפורד עשויה להיות מושפעת גם מהרכב כימי של המדיום, ואינה תמיד ספציפית לחלבון בלבד. ייתכן כי חלק מהמרכיבים מגיבים לריאגנט בצביעה שאינה פרופורציונלית לכמות החלבון, במיוחד בריכוזים גבוהים. לכן, ההבדלים בין הדגימות אינם בהכרח עדות לריכוז חלבון שונה, אלא עשויים לשקף מגבלות של השיטה ברמות דיוק מסוימות.
- ממצאים אלו מדגישים את חשיבות העבודה בטווח הכיול הליניארי, ואת הצורך בהתאמת מערכת הכיול לסוג החלבון הנבדק.

4. שיטת Bradford רגישה לשינויים בריכוז החלבון רק בטווח מסוים, ונחשבת למהימנה בעיקר בין כ-$0.1$ ל-$2.0\,mg/mL$ [1]. בריכוזים גבוהים יותר, ייתכן שהצביעה מגיעה לרוויה, מצב שבו העלייה בריכוז אינה מלווה בעלייה מקבילה בבליעה, ולכן המשוואה כבר אינה משקפת את המציאות. לעומת זאת, בריכוזים נמוכים מאוד, האות הנמדד במכשיר עלול להיות חלש מאוד ולקרוב לרעש הרקע, מה שמקשה על קבלת ערך בליעה מובהק ויוצר סטייה מהליניאריות. כך או כך, כאשר ערך הבליעה חורג מהתחום הליניארי, השימוש במשוואת הכיול עלול להניב תוצאה לא אמינה - כפי שקרה במקרה של החומר הנעלם, שבו התקבל ריכוז שלילי שאינו סביר פיזיקלית. בין הדגימות שנבדקו, רק תמיסת ה-FBS נמצאת בתוך תחום האמינות של הכיול (כ-$1.14\,mg/mL$), בעוד שדגימות המדיום חרגו ממנו כלפי מעלה, והחומר הנעלם כנראה מחוץ לו כלפי מטה. בנוסף לכך, יש לזכור שעקומת הכיול נבנתה לפי BSA, ושיטת Bradford עצמה רגישה להרכב החומצות האמיניות של החלבון. היא מסתמכת בעיקר על תגובה עם שיירים כמו ארגינין, טריפטופן וטירוזין [1] ולכן אם החלבון בדגימה שונה בהרכבו, ייתכן שהתגובה עם הריאגנט אינה פרופורציונלית לכמות החלבון בפועל. 
   לכן, אפשר לסמוך על תוצאות הכימות רק כאשר ערך הבליעה של הדגימה נמצא בתוך התחום הליניארי וגם כאשר ההרכב החלבוני שלה דומה לזה של BSA. כל חריגה מהתנאים האלו, כפי שנצפתה ברוב הדגימות שלנו עלולה להוביל להערכת ריכוז שאינה מדויקת.

---

5. שתי שיטות ספקטרופוטומטריות נפוצות נוספות למדידת חלבון הן שיטת BCA ושיטת Lowry [8][9].  

   **שיטת BCA (Bicinchoninic Acid Assay)** מתבססת על תגובה בין יוני נחושת מחוזרים לבין מולקולת BCA, היוצרת קומפלקס סגול שנספג באורך גל של 562 ננומטר. זו שיטה רגישה ומדויקת, ומתאימה לעבודה עם דגימות מורכבות המכילות דטרגנטים כמו SDS בניגוד לשיטת Bradford שרגישה לחומרים כאלה. יתרונות נוספים הם יציבות הצבע לאורך זמן, פשטות יחסית, ודיוק טוב גם בריכוזים נמוכים. עם זאת, עלותה גבוהה יחסית, ויש לה רגישות מסוימת לחומרים מחזרים או יונים מתכתיים שמצויים לעיתים בדגימות.  
   
   **שיטת Lowry** מבוססת גם היא על תגובת יוני נחושת עם קשרים פפטידיים ולאחר מכן אינטראקציה עם ריאגנט פולין ליצירת צבע שנספג סביב 750 ננומטר. השיטה רגישה במיוחד ויכולה לזהות כמויות קטנות של חלבון, אך היא נחשבת פחות יציבה הן מבחינת תגובתיות לאורך זמן, והן בגלל רגישות גבוהה למזהמים כימיים. בנוסף, תהליך הביצוע ארוך יחסית ודורש דיוק בשלבים.  
   
   שיטה נוספת שאינה מבוססת על ספקטרופוטומטריה אלא על פלואורסצנציה היא **שיטת Qubit** [16]. שיטה זו משתמשת בצבע פלואורסנטי שנקשר באופן סלקטיבי לחלבונים בלבד. כאשר הוא מעורר באורך גל מתאים, הוא פולט אור שעוצמתו נמדדת ומאפשרת חישוב של ריכוז החלבון. היתרונות הבולטים הם רגישות גבוהה, ספציפיות והתאמה לדגימות מורכבות המכילות מזהמים כמו DNA או דטרגנטים. חסרון הוא שנדרשת ערכה ייעודית ומכשיר ייעודי (מד Qubit), ולכן היא פחות נוחה או זמינה לעבודה שגרתית.  
   
   בבחירה בין השיטות, שיטת BCA מציעה איזון מוצלח בין רגישות, יציבות, התאמה לדגימות מגוונות ונוחות שימוש, ולכן מתאימה במיוחד לשימוש יומיומי במעבדה. שיטת Lowry עדיפה כאשר נדרשת רגישות גבוהה מאוד, אך פחות מתאימה לשימוש שגרתי. לעומתן, שיטת Qubit מצוינת למצבים שבהם דרוש כימות מדויק במיוחד של דגימות דלות או מזוהמות אך בשל הצורך בציוד ייעודי, השימוש בה ממוקד בעיקר במעבדות מחקר מתקדמות.

----
# מסקנות והערות 
המעבדה אפשרה לנו היכרות מעשית עם טכניקות בסיסיות אך חיוניות בתחום העבודה עם תרביות תאים. באמצעות שילוב של מיקרוסקופיה, ניתוח תמונות, מדידות ספקטרופוטומטריות ובדיקות חיות, נחשפנו לחשיבות העצומה של דיוק טכני, תכנון ניסוי נכון ויכולת ביקורת עצמית. כבר בשלב הראשון בו צפינו בקווי התאים השונים במיקרוסקופ למדנו איך כל תא מציג תכונות מורפולוגיות שונות בהתאם למוצאו ותפקודו, וכיצד תכונות אלו ניתנות לכימות באמצעות תוכנת ImageJ. מדדים כמו שטח, היקף, מעגליות וקמירות אפשרו לנו לאפיין תאים שלוחתיים (כגון HNDF) לעומת תאים כדוריים ומרוכזים (כגון Hybridoma). עם זאת, זיהינו גם מגבלות ניתוח: תהליך ההקפה הידני בתאים בעלי צורה מורכבת היה סובייקטיבי ולעיתים לא מדויק. 
שלב ניתוק התאים המחיש כיצד הבנה ביולוגית מתורגמת ישירות לפרקטיקה ניסויית. נדרשנו להתאים את שיטת הניתוק לאדהזיה של כל קו תאים - תאים עם אדהזיה חזקה כמו HNDF דרשו טריפסין, בעוד שתאים מרחפים כמו Hybridoma נאספו על ידי ערבוב בלבד. עם זאת, במקרה שלנו טעויות קטנות בשלב הניתוק (חוסר ניתוק מלא, ערבוב חזק מדי או זמן שהות מחוץ לאינקובטור) הובילו לפגיעה ממשית בתאים. הדבר התבטא בשלב בדיקת החיות, שם אחוזי החיות של תאי HNDF היו נמוכים במיוחד ונאלצנו להיעזר בדגימה חלופית. מקרה זה הדגיש את השבריריות של תאים בתרבית ואת חשיבות העדינות בעבודה עם מנדף סטרילי.
בבדיקת ריכוז החלבון באמצעות שיטת Bradford למדנו עקרונות של ספקטרופוטומטריה וחוק בר-למבר וגם הבנו את מגבלותיהם. עקומת הכיול שבנינו הציגה התאמה חלשה (R² ≈ 0.55), מה שהעיד על שגיאות אפשריות בפיפטציה, ערבוב לא מספק או הפרעות מכניות כמו בועות. אף על פי שערכי הבליעה עצמם נראו סבירים, ההצבה במשוואת הכיול הניבה תוצאות לא עקביות ולעיתים לא הגיוניות כמו ריכוז שלילי. בכך התבהר לנו כי דיוק טכני פשוט משפיע ישירות על אמינות מדעית: לא מספיק במדידה, צריך לבדוק שהתנאים מתאימים, שהעקומה ליניארית, ושחלבון הבדיקה מגיב לריאגנט באופן צפוי.  
בהעמקה עצמאית, בחנו שיטות נוספות לכימות חלבון, כמו BCA ו-Qubit. מצאנו ששיטת BCA רגישה ויציבה יותר לעומת Bradford, ומתאימה טוב יותר לעבודה עם דגימות מורכבות, במיוחד כשיש נוכחות של דטרגנטים. לעומתה, שיטת Qubit מבוססת פלואורסצנציה מציעה רגישות וספציפיות גבוהה מאוד, אך דורשת ציוד ייעודי שאינו תמיד נגיש. ההשוואה חידדה עבורנו את החשיבות שבהתאמת השיטה לסוג הדגימה, לא רק ברמה הכימית, אלא גם מבחינת ציוד, זמן ודיוק נדרש.
לסיכום, המעבדה לא הייתה רק תרגול טכני אלא שיעור שלם בהבנה מחקרית. ראינו כיצד שלבים טכניים כמו ערבוב או פיפטציה משפיעים ישירות על תוצאה ניסויית, וכיצד שיטות מדידה דורשות לא רק ביצוע אלא גם הבנה של המגבלות שלהן. בנוסף, חווינו עד כמה עבודה סטרילית - חיטוי, סדר עבודה במנדף, לבישת כפפות ושמירה על תנאים נאותים היא תנאי הכרחי לשמירה על חיוניות התאים, מניעת זיהומים והשגת תוצאות אמינות. העבודה המדויקת, השיפוט הביקורתי, המודעות לשיקולים ביולוגיים והיכולת להבין מתי תוצאה אינה מהימנה הם כלים הכרחיים בתהליך מחקרי.

----
# מקורות
[1] Bradford, M.M. (1976). A rapid and sensitive method for the quantitation of microgram quantities of protein utilizing the principle of protein-dye binding. Analytical Biochemistry, 72(1-2), 248-254.

[2] Skoog, D.A., Holler, F.J., & Crouch, S.R. (2017). Principles of Instrumental Analysis (7th ed.). Cengage Learning.

[3] Murphy, D.B. & Davidson, M.W. (2012). Fundamentals of Light Microscopy and Electronic Imaging (2nd ed.). Wiley-Blackwell.

[4] Schneider, C.A., Rasband, W.S., & Eliceiri, K.W. (2012). NIH Image to ImageJ: 25 years of image analysis. Nature Methods, 9(7), 671–675.

[5] Strober, W. (2001). Trypan Blue Exclusion Test of Cell Viability. Current Protocols in Immunology, Appendix 3: Appendix 3B.

[6] American Type Culture Collection (ATCC). Cell Line Information. ATCC, Manassas, VA, USA.

[7] Shaner, N. C., Steinbach, P. A., & Tsien, R. Y. (2005). A guide to choosing fluorescent proteins. _Nature Methods_, 2(12), 905–909.

[8]Pierce™ BCA Protein Assay Kit – Thermo Scientific

[9] Lowry OH et al., 1951. Protein measurement with the Folin phenol reagent. _J Biol Chem_, 193(1), 265–275.

[10] Scopes, R. K. (1994). Protein Purification: Principles and Practice. Springer. 

[11] Mosser, D.M., & Edwards, J.P. (2008). Exploring the full spectrum of macrophage activation. _Nature Reviews Immunology_, 8(12), 958–969.

[12] Thomas, P., Smart, T. G. (2005). HEK293 cell line: a vehicle for the expression of recombinant proteins. _Journal of Pharmacological and Toxicological Methods_, 51(3), 187–200.

[13] Köhler, G., & Milstein, C. (1975). Continuous cultures of fused cells secreting antibody of predefined specificity. _Nature_, 256(5517), 495–497.

[14] Freshney, R. I. (2016). _Culture of Animal Cells: A Manual of Basic Technique and Specialized Applications_ (7th ed.). Wiley-Blackwell.

[15] Strober, W. (2001). Trypan Blue Exclusion Test of Cell Viability. _Current Protocols in Immunology, Appendix 3: Appendix 3B.

[16] Invitrogen™. (2022). _Qubit™ Protein Assay Kits – User Guide_. Thermo Fisher Scientific.